{
  "1": {
    "1": {
      "text": "परमप्रभुका दास मोशाको मृत्‍युपछि, मोशाका सहायक नूनका छोरा यहोशूलाई परमप्रभुले यसो भन्‍नुभयो,",
      "title": "यहोशूलाई परमप्रभुको आज्ञा"
    },
    "2": {
      "text": "“मेरो दास मोशा मर्‍यो। यसकारण उठ्, तँ यी सबै मानिसहरूलाई लिएर यर्दन पारि मैले इस्राएलीहरूलाई दिन आँटेको देशमा जा।"
    },
    "3": {
      "text": "मैले मोशालाई प्रतिज्ञा गरेझैँ तेरा पैतालाले कुल्‍चिने सबै जग्‍गा म तँलाई दिनेछु।"
    },
    "4": {
      "text": "मरुभूमिदेखि लेबनानसम्‍म लिएर महानदी, अर्थात्‌ यूफ्रेटिस नदीदेखि— हित्तीहरूको जम्‍मै देश— पश्‍चिमतिर महासागरसम्‍मै तिमीहरूको सिमाना हुनेछ।"
    },
    "5": {
      "text": "तेरो जीवनभरि तेरो सामुन्‍ने कोही मानिस खड़ा हुन सक्‍नेछैन। जसरी म मोशासँग रहें, त्‍यसरी नै म तँसँग रहनेछु। म तँलाई छोड्‌ने, अनि तँलाई त्‍याग्‍नेछैनँ।"
    },
    "6": {
      "text": "“बलियो र खूब साहसी बन्, किनकि मैले तिनीहरूका पिता-पुर्खाहरूलाई दिन्‍छु भनी प्रतिज्ञा गरेको देश तिनीहरूको अधिकारमा गराउन तैंले तिनीहरूलाई अगुवाइ गर्नेछस्‌।"
    },
    "7": {
      "text": "बलियो र अति साहसी हो। मेरो दास मोशाले तँलाई आज्ञा गरेअनुसार सबै व्‍यवस्‍था पालन गर्‌। त्‍यसबाट दाहिनेतिर वा देब्रेतिर नफर्कनू, र तँ जहीँ गए पनि सफलता पाउनेछस्‌।"
    },
    "8": {
      "text": "व्‍यवस्‍थाको यो पुस्‍तक तेरो ओठबाट नहटोस्, तर त्‍यसमाथि तैंले दिनरात ध्‍यान गर्नू अनि त्‍यसमा लेखिएका सबै कुरा होशियारीसाथ पालन गर्नू, र तेरा सबै मार्गहरूमा तैंले उन्‍नति गर्नेछस्‌ र सफलता पाउनेछस्‌।"
    },
    "9": {
      "text": "तँलाई मेरो आज्ञा छ बलियो र खूबै साहसी हो, नडरा, निराश नहो, किनकि तँ जहाँ गए पनि, परमप्रभु तेरा परमेश्‍वर, तेरो साथमा हुनुहुनेछ।”"
    },
    "10": {
      "text": "तब यहोशूले मानिसहरूका अधिकृतहरूलाई हुकुम गरे,",
      "title": "यर्दन नदी तर्ने तयारी"
    },
    "11": {
      "text": "“छाउनीको बीचबाट गएर मानिसहरूलाई आदेश दिई भन, ‘आ-आफ्‍ना खाने सामान तयार गर, किनकि तीन दिनभित्र परमप्रभु तिमीहरूका परमेश्‍वरले तिमीहरूलाई दिनुभएको देश अधिकार गर्न तिमीहरू यो यर्दन पारि जानुपर्छ’।”"
    },
    "12": {
      "text": "तर यहोशूले रूबेनी, गादी र मनश्‍शेको आधा कुललाई भने,"
    },
    "13": {
      "text": "“परमप्रभुका दास मोशाले तिमीहरूलाई दिएको आज्ञा, अर्थात्‌ ‘परमप्रभु तिमीहरूका परमेश्‍वरले तिमीहरूलाई विश्राम दिनुहुन्‍छ र तिमीहरूलाई यो जमिन दिनुभएको छ,’ भन्‍ने वचन सम्‍झ।"
    },
    "14": {
      "text": "तिमीहरूका स्‍त्रीहरू, बालबच्‍चाहरू र गाईबस्‍तुहरू मोशाले तिमीहरूलाई यर्दनको पूर्वपट्टि दिएको देशमा रहन सक्‍नेछन्‌। तर तिमीहरूका सबै योद्धाहरू हतियार भिरी आ-आफ्‍ना दाजुभाइहरूका अगिअगि पारि जानुपर्छ।"
    },
    "15": {
      "text": "अनि जबसम्‍म तिमीहरूलाई झैँ परमप्रभुले उनीहरूलाई पनि विश्राम दिनुहुन्‍न र परमप्रभु तिमीहरूका परमेश्‍वरले दिनुहुने देश उनीहरूले जबसम्‍म अधिकार गर्नेछैनन्‌ तिमीहरूले उनीहरूलाई मदत गर्नुपर्छ। त्‍यसपछि परमप्रभुका दास मोशाले यर्दन वारि पूर्वतिर तिमीहरूलाई दिएको देशमा फर्केर त्‍यसको अधिकार गर्न सक्‍नेछौ।”"
    },
    "16": {
      "text": "अनि तिनीहरूले यहोशूलाई यसरी उत्तर दिए, “तपाईंले हामीलाई जे-जे आज्ञा गर्नुहुन्‍छ त्‍यो हामी गर्नेछौं, र तपाईंले हामीलाई जहाँ-जहाँ पठाउनुहुन्‍छ, हामी त्‍यहाँ जानेछौं।"
    },
    "17": {
      "text": "जसरी हामीले मोशाका सबै कुरा मान्‍थ्‍यौं त्‍यसरी हामी तपाईंलाई पनि मान्‍नेछौं। परमप्रभु तपाईंका परमेश्‍वर जसरी मोशाका साथमा हुनुहुन्‍थ्‍यो, त्‍यसरी तपाईंका साथमा पनि रहून्‌।"
    },
    "18": {
      "text": "तपाईंका आज्ञाका विरुद्धमा जो खड़ा होला र तपाईंले आज्ञा गर्नुभएका वचनहरू पालन नगर्ने जो होला, त्‍यो मारिनेछ। केवल तपाईं बलियो र साहसी हुनुहोस्‌।”"
    }
  },
  "2": {
    "1": {
      "text": "तब नूनका छोरा यहोशूले शित्तीमबाट दुई जना जासूसहरूलाई गोप्‍य तवरले पठाएर भने, “त्‍यस मुलुक र विशेष गरी यरीहोको भेद लिएर आओ।” तिनीहरू गए, र राहाब नाउँ भएकी एक वेश्‍याको घरमा आइपुगे, र त्‍यहीँ वास बसे।",
      "title": "यरीहोमा दुई जासूस"
    },
    "2": {
      "text": "अनि कसैले यरीहोका राजालाई यसो भनिदियो, “हेर्नुहोस्, इस्राएली जातिका मानिसहरू यस देशको भेद लिनलाई आज राती यतातिर आएका छन्‌।”"
    },
    "3": {
      "text": "यसर्थ यरीहोका राजाले राहाबकहाँ हुकुम पठाए, “तँकहाँ आएर तेरो घरमा पस्‍ने मान्‍छेहरूलाई निकाली ले, किनकि सारा देशको भेद लिनलाई तिनीहरू आएका छन्‌।”"
    },
    "4": {
      "text": "तर त्‍यस स्‍त्रीले ती दुई मानिसलाई लगेर लुकाएकी थिई। त्‍यसले भनी, “हो, ती मानिसहरू मकहाँ आएका थिए, तर तिनीहरू कहाँबाट आएका हुन्‌ मलाई थाहा भएन।"
    },
    "5": {
      "text": "साँझपख सहरको मूल ढोका बन्‍द गरिने बेलामा तिनीहरू निस्‍केर गए। ती मानिसहरू कता गए, मलाई थाहा छैन। झट्टै तिनीहरूका पछि गयौ भने तिनीहरूलाई भेट्टाउनेछौ।”"
    },
    "6": {
      "text": "(तर त्‍यसले तिनीहरूलाई माथि कौसीमा लगेकी थिई, र कौसीमा त्‍यसले मिलाएर राखेकी सनका डाँठहरूमुनि तिनीहरूलाई लुकाइराखेकी थिई।)"
    },
    "7": {
      "text": "खेद्‌ने मानिसहरूचाहिँ तिनीहरूलाई खेद्‌दै यर्दनका जँघारहरू पुग्‍ने बाटोतिर लागे। तिनीहरूलाई खेद्‌नेहरू बाहिर निस्‍कने बित्तिकै सहरको मूल ढोका बन्‍द भयो।"
    },
    "8": {
      "text": "ती जासूसहरू सुत्‍न अघि माथि कौसीमा त्‍यो स्‍त्री उक्‍लेर आई,"
    },
    "9": {
      "text": "र त्‍यसले ती मानिसहरूलाई भनी, “मलाई थाहा छ, यो देश परमप्रभुले तपाईंहरूलाई दिनुभएको छ, र हामीहरूका बीच तपाईंहरूको कारण आतङ्क फैलिएको छ, र यहाँका बासिन्‍दाहरू तपाईंहरूको भयले काम्‍न थालेका छन्‌।"
    },
    "10": {
      "text": "तपाईंहरू मिश्रदेशबाट निस्‍केर आउनुहुँदा तपाईंहरूका सामुन्‍ने परमेश्‍वरले लाल समुद्रको पानी सुकाइदिनुभएको र यर्दन पारिका एमोरीहरूका दुवै राजा, सीहोन र ओगलाई तपाईंहरूले नाश गर्नुभएको पनि हामीहरूले सुनेका छौं।"
    },
    "11": {
      "text": "यो सुन्‍ने बित्तिकै हामी ब्याकुल बन्‍यौं र तपाईंहरूको कारण हामीहरू कसैमा साहस रहेन, किनकि परमप्रभु तपाईंहरूका परमेश्‍वर नै माथि स्‍वर्गमा र तल पृथ्‍वीमा परमेश्‍वर हुनुहुन्‍छ।"
    },
    "12": {
      "text": "यसकारण अब म तपाईंहरूलाई बिन्‍ती गर्दछु, कि मैले तपाईंहरूमाथि दया देखाएकी हुनाले मसँग परमप्रभुको शपथ खानुहोस्, मेरा परिवारप्रति पनि दया देखाउनुहोस्‌। मलाई एउटा निश्‍चित चिन्‍ह दिनुहोस्,"
    },
    "13": {
      "text": "कि तपाईंहरूले मेरा आमा र बुबा, मेरा दाजुभाइ, र तिनीहरूका जो-जति छन्, सबैलाई जीवित राखेर हाम्रा जीवनलाई मृत्‍युबाट बचाउनुहुनेछ।”"
    },
    "14": {
      "text": "ती मानिसहरूले त्‍यसलाई आश्‍वासन दिए, “तिमीहरूका प्राणको सट्टा हाम्रा प्राण। हाम्रो यो काम कसैलाई भनिनौ भने परमप्रभुले हामीलाई यो देश दिनुभएपछि तिमीसँग हामी दया र विश्‍वासपूर्वक व्‍यवहार गर्नेछौं।”"
    },
    "15": {
      "text": "तब त्‍यसले तिनीहरूलाई झ्‍यालबाट डोरीको भरले तल ओह्राली, किनभने त्‍यो बसेकी घर सहरको पर्खालमै थियो।"
    },
    "16": {
      "text": "त्‍यसले तिनीहरूलाई भनी, “तपाईंहरू डाँड़ातिर जानुहोस्, नत्रता खेद्‌नेहरूले भेट्टाउलान्‌। खेद्‌नेहरू नफर्कुञ्‍जेल तीन दिन त्‍यहीँ लुक्‍नुहोस्, अनि त्‍यसपछि तपाईंहरू आफ्‍नो बाटो लाग्‍नुहोला।”"
    },
    "17": {
      "text": "ती मानिसहरूले त्‍यसलाई भने, “तिमीले हामीलाई खान लगाएको शपथ यी कुरा नभएमा हामीमाथि लागू हुनेछैन।"
    },
    "18": {
      "text": "हामी यस देशमा आउँदा जुन झ्‍यालबाट तिमीले हामीलाई ओह्रालेकी छ्यौ, त्‍यही झ्‍यालमा यो रातो डोरी बाँधिराख्‍नुपर्छ, र तिम्रा बुबा, आमा, दाजुभाइ र तिम्रा बुबाका सारा घरानालाई घरभित्र भेला गरेर राख्‍नुपर्छ।"
    },
    "19": {
      "text": "जो तिम्रो घरबाट बाहिर सड़कमा निस्‍कन्‍छ त्‍यसको रगत त्‍यसैको शिरमा पर्नेछ, र हामी निर्दोष रहनेछौं। अनि जो तिमीसँग यस घरमा रहनेछ त्‍यसमाथि कसैको हात पर्‍यो भने त्‍यसको रगत हाम्रो शिरमा पर्नेछ।"
    },
    "20": {
      "text": "तर तिमीले हाम्रो यो कुरा प्रकट गर्‍यौ भने तिमीले हामीलाई खान लगाएको यो शपथबाट हामी स्‍वतन्‍त्र हुनेछौं।”"
    },
    "21": {
      "text": "त्‍यसले भनी, “तपाईंहरूले भन्‍नुभएबमोजिम नै होस्‌।” अनि त्‍यसले तिनीहरूलाई बिदा दिई, र तिनीहरू गए, अनि त्‍यसले त्‍यो रातो डोरी झ्‍यालमा बाँधी।"
    },
    "22": {
      "text": "तिनीहरू गए, र डाँड़ामा पुगे, र खेद्‌नेहरू नफर्कुञ्‍जेल तीन दिनसम्‍म त्‍यहीँ बसे। खेद्‌न आउनेहरूले सम्‍पूर्ण बाटोभरि खोजे तर तिनीहरूलाई फेला पार्न सकेनन्‌।"
    },
    "23": {
      "text": "तब ती दुवै जना फर्केर पहाड़बाट ओर्ले, र पारिपट्टि नूनका छोरा यहोशूकहाँ आए, र तिनीहरूलाई परिआएका सबै कुरा सविस्‍तार सुनाए।"
    },
    "24": {
      "text": "तिनीहरूले यहोशूलाई भने, “साँच्‍ची नै परमप्रभुले त्‍यो सम्‍पूर्ण देश हाम्रा हातमा दिनुभएको छ। हाम्रो कारणले गर्दा त्‍यहाँका नागरिकहरूका बीचमा आतङ्क फैलिएको छ।”"
    }
  },
  "3": {
    "1": {
      "text": "यहोशू बिहान सखारै उठे, र तिनी र सबै इस्राएलीहरू शित्तीम छोड़ेर यर्दनमा आए, जहाँ पारि तर्नभन्‍दा पहिले तिनीहरू वास बसे।",
      "title": "यर्दन नदी तरेका"
    },
    "2": {
      "text": "तीन दिनपछि अधिकृतहरू छाउनीका बीच-बीचमा गए,"
    },
    "3": {
      "text": "र मानिसहरूलाई यसो भनेर आज्ञा गरे, “जब तिमीहरूले परमप्रभु आफ्‍ना परमेश्‍वरको करारको सन्‍दूक, र त्‍यो बोकेर लैजाने पूजाहारीहरू र लेवीहरूलाई देख्‍छौ, तब तिमीहरू आ-आफ्‍नो ठाउँ छोड़ेर त्‍यसको पछि लाग।"
    },
    "4": {
      "text": "यसरी जानुपर्ने बाटो तिमीहरूले थाहा पाउँछौ— किनभने त्‍यो बाटो तिमीहरू पहिले हिँड़ेका छैनौ। तर तिमीहरू र त्‍यसको बीचमा करीब एक हजार मिटरको अन्‍तर राख। त्‍यसको नजिक नआओ।”"
    },
    "5": {
      "text": "यहोशूले मानिसहरूलाई भने, “तिमीहरू आफैलाई पवित्र बनाओ, किनकि भोलि तिमीहरूका बीचमा परमप्रभुले उदेकका काम गर्नुहुनेछ।”"
    },
    "6": {
      "text": "यहोशूले पूजाहारीहरूलाई यसो भने, “करारको सन्‍दूक उठाएर मानिसहरूका अगिअगि हिँड़।” तब तिनीहरूले करारको सन्‍दूक उठाए र मानिसहरूका अगिअगि हिँड़े।"
    },
    "7": {
      "text": "अनि परमप्रभुले यहोशूलाई भन्‍नुभयो, “जसरी म मोशाको साथमा थिएँ त्‍यसरी नै म तेरो साथमा पनि छु भनी यिनीहरूले थाहा पाउनलाई आजको दिनदेखि सारा इस्राएलीहरूको नजरमा तँलाई उठाउनेछु।"
    },
    "8": {
      "text": "करारको सन्‍दूक बोक्‍ने पूजाहारीहरूलाई तैंले यस्‍तो आज्ञा गर्नू, ‘तिमीहरू यर्दनका पानीको किनारमा आइपुग्‍नासाथ यर्दनमा खड़ा रहनू’।”"
    },
    "9": {
      "text": "यहोशूले इस्राएलीहरूलाई भने, “यता आओ, र परमप्रभु तिमीहरूका परमेश्‍वरका वचन सुन।"
    },
    "10": {
      "text": "“जीवित परमेश्‍वर तिमीहरूका बीचमा हुनुहुन्‍छ र उहाँले निश्‍चय नै तिमीहरूका सामुन्‍नेबाट कनानी, हित्ती, हिव्‍वी, परिज्‍जी, गिर्गाशी, एमोरी र यबूसीहरूलाई धपाउनुहुनेछ भन्‍ने तिमीहरूले यसैबाट थाहा पाउनेछौ।"
    },
    "11": {
      "text": "हेर, सारा पृथ्‍वीका परमप्रभुका करारको सन्‍दूक तिमीहरूका अगिअगि यर्दनमा जानेछ।"
    },
    "12": {
      "text": "अब इस्राएलका कुलहरूबाट बाह्र पुरुष, कुलैपिच्‍छे एक-एक पुरुष गरी छान।"
    },
    "13": {
      "text": "जब सारा पृथ्‍वीका परमप्रभुका करारको सन्‍दूक बोक्‍ने पूजाहारीहरूका पैताला यर्दनको पानीमा पर्छ, त्‍यही बेला माथिदेखि बगेर आउने यर्दनको पानी थामिनेछ, र रास लागेर अड़िरहनेछ।”"
    },
    "14": {
      "text": "यसकारण जब यर्दन तर्नलाई मानिसहरूले आ-आफ्‍ना पालहरू उठाए, पूजाहारीहरू करारको सन्‍दूक बोकेर मानिसहरूका अगि लागे।"
    },
    "15": {
      "text": "कटनीको अवधिभरि यर्दनमा बाढ़ी आइरहन्‍छ। तापनि सन्‍दूक बोक्‍ने पूजाहारीहरू यर्दनमा आइपुगेर तिनीहरूका खुट्टाले किनारको पानीमा छुने बित्तिकै"
    },
    "16": {
      "text": "माथिबाट आएको पानी धेरै पर, सार्तानको नजिक आदम भनिने सहरनेरै थामिएर एउटा रास भएर अड़्यो, र अराबाको समुद्र, अर्थात्‌ खारा समुद्रमा बगेर जाने पानी पूर्ण रूपले काटिएर सुक्‍यो। यसर्थ मानिसहरू यरीहोको पारिबाट पार तरे।"
    },
    "17": {
      "text": "सारा इस्राएलीहरू ओबानो जमिनमाथिबाट तरेर त्‍यस जातिका सबै मानिसहरू यर्दन पार नगरुञ्‍जेलसम्‍म परमप्रभुका करारको सन्‍दूक बोक्‍ने पूजाहारीहरू यर्दनको बीचमा ओबानो जमिनमा स्‍थिर भई खड़ा रहे।"
    }
  },
  "4": {
    "1": {
      "text": "जब सबै मानिसहरू पार तरिसके, तब परमप्रभुले यहोशूलाई भन्‍नुभयो,",
      "title": "सम्झनाका निम्ति ढुङ्गाहरू"
    },
    "2": {
      "text": "“मानिसहरूबाट बाह्र जना पुरुष, कुलैपिच्‍छे एक-एक पुरुष गरी लिएर"
    },
    "3": {
      "text": "तिनीहरूलाई यसो भन्‍ने आज्ञा दे, ‘यर्दन नदीको बीचमा पूजाहारीहरूका खुट्टाले टेकेको ठाउँबाट बाह्र वटा ढुङ्गा लिई तिमीहरूका साथमा बोकेर ल्‍याओ, र आज राती तिमीहरू जहाँ डेरा हालेर बस्‍छौ त्‍यहीँ राखिदेओ’।”"
    },
    "4": {
      "text": "यसकारण इस्राएलीहरूबाट यहोशूले कुलैपिच्‍छेको एक-एक गरी चुनेका बाह्र जनालाई बोलाए।"
    },
    "5": {
      "text": "यहोशूले तिनीहरूलाई भने, “तिमीहरू परमप्रभु आफ्‍ना परमेश्‍वरका सन्‍दूकको सामु यर्दन नदीको बीचमा जाओ, र इस्राएलीहरूका कुलको गन्‍तीअनुसार हरेकले एक-एक वटा ढुङ्गा आफ्‍नो काँधमा राखेर ल्‍याओ।"
    },
    "6": {
      "text": "तिमीहरूका बीचमा यो एक चिनो रहोस्, र पछि भविष्‍यमा तिमीहरूका छोराछोरीहरूले, ‘यी ढुङ्गाहरूको अर्थ के हो?’ भनेर सोध्‍दा"
    },
    "7": {
      "text": "तिमीहरूले तिनीहरूलाई यसो भन्‍नू, ‘परमप्रभुका करारका सन्‍दूकको सामु यर्दनको पानी रोकिएको थियो। यर्दन पार गर्दा यर्दनको पानी रोकिएको थियो। यी ढुङ्गाहरू इस्राएलीहरूका निम्‍ति सदाका स्‍मारकको रूपमा रहनेछन्‌।”"
    },
    "8": {
      "text": "परमप्रभुले यहोशूलाई भन्‍नुभएअनुसार यहोशूको आदेश पालन गरेर इस्राएलका कुलको संख्‍याअनुसार इस्राएलीहरूले यर्दनको बीचबाट ढुङ्गाहरू ल्‍याए र तिनीहरू बसेका ठाउँमा राखे।"
    },
    "9": {
      "text": "करारको सन्‍दूक बोक्‍ने पूजाहारीहरूका खुट्टाले टेकेको ठाउँ, अर्थात्‌ यर्दनको बीचबाट ल्‍याइएका बाह्र वटा ढुङ्गा यहोशूले उभ्‍याए। ती आजको दिनसम्‍म त्‍यहीँ छन्‌।"
    },
    "10": {
      "text": "मोशाले यहोशूलाई अह्राएअनुसार, मानिसहरूलाई सुनाउनलाई परमप्रभुले यहोशूलाई दिनुभएको आज्ञाका सबै काम पूरा नहोउञ्‍जेल सन्‍दूक बोक्‍ने पूजाहारीहरू यर्दनको बीचमै उभिरहे, र मानिसहरू चाँड़ो-चाँड़ो गरेर पार तरे।"
    },
    "11": {
      "text": "अनि जब सबै मानिसहरू पार तरिसके, तब परमप्रभुको सन्‍दूक र पूजाहारीहरू पनि मानिसहरूका सामुन्‍ने पार तरे।"
    },
    "12": {
      "text": "मोशाले तिनीहरूलाई भनेबमोजिम रूबेनका सन्‍तान, गादका सन्‍तान र मनश्‍शेको आधा कुल पनि इस्राएलीहरूका सामुन्‍ने हातहतियार भिरेर तरे।"
    },
    "13": {
      "text": "करीब चालीस हजार जति लड़ाइँको लागि हातहतियार भिरेका पुरुषहरू लड़ाइँ गर्नलाई परमप्रभुको सामु पार तरेर यरीहोको मैदानतिर लागे।"
    },
    "14": {
      "text": "त्‍यस दिन सबै इस्राएलीहरूका नजरमा परमप्रभुले यहोशूलाई उचाल्‍नुभयो र तिनीहरूले तिनको जीवनभरि मोशालाई झैँ यहोशूलाई आदर गरे।"
    },
    "15": {
      "text": "तब परमप्रभुले यहोशूलाई भन्‍नुभयो,"
    },
    "16": {
      "text": "“गवाहीको सन्‍दूक बोक्‍ने पूजाहारीहरूलाई यर्दनबाट उक्‍लिआउनू भनी हुकुम गर्‌।”"
    },
    "17": {
      "text": "यसकारण यहोशूले पूजाहारीहरूलाई, “तिमीहरू यर्दनबाट उक्‍लेर आओ,” भन्‍ने हुकुम गरे।"
    },
    "18": {
      "text": "परमप्रभुका करारको सन्‍दूक बोक्‍ने पूजाहारीहरू यर्दनको बीचबाट उक्‍लिसकेपछि तिनीहरूका पैतालाले ओबानो भूइँमा टेक्‍ने बित्तिकै यर्दनको पानी आफ्‍नो बाटोमा फर्केर आयो र अघिझैँ किनार ढाकेर बग्‍न थाल्‍यो।"
    },
    "19": {
      "text": "पहिलो महिनाको दशौँ दिनमा मानिसहरूले यर्दनबाट उक्‍लेर आई यरीहोको पूर्व सिमानामा गिलगाल भन्‍ने ठाउँमा आफ्‍नो छाउनी बनाए।"
    },
    "20": {
      "text": "तिनीहरूले यर्दन नदीबाट निकालेर ल्‍याएका ती बाह्र वटा ढुङ्गाहरू यहोशूले गिलगालमा खड़ा गरे।"
    },
    "21": {
      "text": "अनि तिनले इस्राएलीहरूलाई यसो भने, “पछि तिमीहरूका बालबच्‍चाले आफ्‍ना बुबाहरूसँग ‘यी ढुङ्गाहरूको अर्थ के हो?’ भनेर सोधे भने,"
    },
    "22": {
      "text": "तिमीहरूले आफ्‍ना बालबच्‍चालाई यसो भनेर बताइदिनू, ‘इस्राएलीहरूले यर्दन नदी सुक्‍खा जमिनमा टेकेर तरेका थिए’।"
    },
    "23": {
      "text": "जसरी परमप्रभु तिमीहरूका परमेश्‍वरले लाल समुद्रलाई हामीले पार नगरुञ्‍जेल हाम्रा सामुन्‍ने सुकाउनुभएको थियो, त्‍यसरी नै तिमीहरूका सामुन्‍ने तिमीहरू पार नगरुञ्‍जेल यर्दन नदीको पानी पनि सुकाउनुभएको थियो।"
    },
    "24": {
      "text": "पृथ्‍वीका सारा मानिसहरूले परमप्रभुका बाहुलीको सामर्थ्‍य थाहा पाऊन्, र तिमीहरूले परमप्रभु आफ्‍ना परमेश्‍वरको भय मान भन्‍ने ध्‍येयले यो सब भएको हो।”"
    }
  },
  "5": {
    "1": {
      "text": "यर्दन वारि पश्‍चिम तीरका एमोरीहरूका सबै राजाहरूले र समुद्रको नजिकका कनानीहरूका सबै राजाहरूले, इस्राएलीहरूका निम्‍ति तिनीहरू पार नतरुञ्‍जेल परमप्रभुले यर्दन नदीको पानी सुकाउनुभयो भन्‍ने कुरा जब सुने, तब इस्राएलीहरूको डरले गर्दा उनीहरूको हृदय काम्‍न लाग्‍यो र उनीहरूमा इस्राएलीहरूको सामना गर्ने साहस रहेन।",
      "title": "सारा इस्राएलीहरूको खतना"
    },
    "2": {
      "text": "त्‍यस बेला परमप्रभुले यहोशूलाई भन्‍नुभयो, “पत्‍थरका कर्दहरू बनाएर फेरि दोस्रो पल्‍ट इस्राएलीहरूलाई खतना गर्‌।”"
    },
    "3": {
      "text": "तब यहोशूले पत्‍थरका कर्दहरू बनाएर गिबियथ-हाअरालोथमा इस्राएलीहरूको खतना गरे।"
    },
    "4": {
      "text": "यहोशूले खतना गराउनुपरेको कारण यही थियो, कि जति जना मानिसहरू, अर्थात्‌ योद्धाहरू मिश्रदेशबाट आएका थिए, तिनीहरू सबै मिश्रबाट निस्‍केपछि उजाड़-स्‍थानको यात्रामा मरिसकेका थिए।"
    },
    "5": {
      "text": "मिश्रदेशबाट जति निस्‍केर आएका थिए, ती सबैको खतना भएकै थियो। तर मिश्रदेशबाट निस्‍केपछि उजाड़-स्‍थानको यात्रामा जन्‍मेका जति कसैको पनि खतना भएको थिएन।"
    },
    "6": {
      "text": "इस्राएलीहरूले परमप्रभुका आज्ञा नमानेका हुनाले मिश्रदेशबाट निस्‍केर आएका सारा मानिसहरू, अर्थात्‌ योद्धाहरू नष्‍ट नभएसम्‍म तिनीहरू उजाड़-स्‍थानमा चालीस वर्ष हिँड्‌दैरहेथे। किनभने तिनीहरूका पिता-पुर्खाहरूलाई दूध र मह बग्ने देश दिनेछु भनी प्रतिज्ञा गर्नुभएको देश म तिनीहरूलाई देख्‍न दिन्‍नँ भनेर परमप्रभुले प्रण गर्नुभएको थियो।"
    },
    "7": {
      "text": "यसकारण तिनीहरूको स्‍थानमा उहाँले फेरि उत्‍पन्‍न गराउनुभएको सन्‍तान यहोशूले खतना गराए, किनकि तिनीहरू यात्रामा खतना नपाएका हुनाले बेखतनाका थिए।"
    },
    "8": {
      "text": "अनि सबै मानिसहरूको खतना भइसकेपछि तिनीहरू निको नहोउञ्‍जेल छाउनीमा आ-आफ्‍ना ठाउँमा बसे।"
    },
    "9": {
      "text": "अनि परमप्रभुले यहोशूलाई भन्‍नुभयो, “आजको दिन मिश्रको निन्‍दा तिमीहरूबाट मैले गुड़ाइदिएको छु।” यसकारण त्‍यस ठाउँको नाउँ आजको दिनसम्‍म गिलगाल भनिन्‍छ।"
    },
    "10": {
      "text": "जब इस्राएलीहरू गिलगालमा छाउनी खड़ा गरी बसे, तब तिनीहरूले चौधौँ दिनको साँझमा यरीहोको मैदानमा नै निस्‍तार-चाड़ मनाए।",
      "title": "निस्‍तार-चाड़को उत्‍सव"
    },
    "11": {
      "text": "निस्‍तार-चाड़को भोलिपल्‍ट, त्‍यही दिन तिनीहरूले त्‍यस देशको उब्‍जनीबाट अखमिरी रोटी र भुटेको अन्‍न खाए।"
    },
    "12": {
      "text": "तिनीहरूले त्‍यस देशको उब्‍जनीको अन्‍न खाएको भोलिपल्‍टदेखि नै मन्‍न थामियो, र त्‍यसपछि इस्राएलीहरूलाई मन्‍न कहिल्‍यै पनि मिलेन। तर त्‍यस साल तिनीहरूले कनान देशको अन्‍न खाए।"
    },
    "13": {
      "text": "यहोशू यरीहोको नजिक हुँदा तिनले आफ्‍ना आँखा उठाएर हेरे, र आफ्‍नो सामुन्‍ने हातमा नाङ्गो तरवार लिएका एक जना मानिस उभिरहेका रहेछन्‌। यहोशू उनीकहाँ गएर, “तपाईं हामीपट्टि हुनुहुन्‍छ कि हाम्रा शत्रु हुनुहुन्‍छ?” भनेर सोधे।"
    },
    "14": {
      "text": "अनि उनले भने, “होइन, तर परमप्रभुको फौजको कप्‍तान भएर म यहाँ आएको हुँ।” तब यहोशूले जमिनमा घोप्‍टो परेर दण्‍डवत्‌ गरे, र उनलाई भने, “मेरा प्रभु, आफ्‍नो दासलाई के भन्‍नुहुन्‍छ?”"
    },
    "15": {
      "text": "अनि परमप्रभुका फौजका कप्‍तानले यहोशूलाई भने, “तेरा खुट्टाबाट जुत्ता फुकाल्, किनकि तँ उभिएको ठाउँ पवित्र छ।” अनि यहोशूले त्‍यसै गरे।"
    }
  },
  "6": {
    "1": {
      "text": "त्‍यस समय इस्राएलीहरूको कारणले यरीहो बिलकुल थुनिएको थियो। कोही भित्र-बाहिर गर्न पाउँदैनथ्‍यो।",
      "title": "यरीहो सहरको कब्जा"
    },
    "2": {
      "text": "तब परमप्रभुले यहोशूलाई भन्‍नुभयो, “हेर्, यरीहो, त्‍यहाँका राजा र वीर योद्धाहरूसमेत मैले तेरो वशमा पारिदिएको छु।"
    },
    "3": {
      "text": "सबै सशस्‍त्र लड़ाकाहरू त्‍यस सहरलाई घेरेर एक चोटि घुमेर जाओ। छ दिनसम्‍म तिमीहरूले यसै गर्नू।"
    },
    "4": {
      "text": "सात जना पूजाहारीहरू सात वटा भेड़ाका सीङका तुरही सन्‍दूकको अगिअगि लिएर हिँडून्, र सातौँ दिनमा तिमीहरू त्‍यो सहर सात चोटि घुम्‍नू, र पूजाहारीहरूले तुरही फुकून्‌।"
    },
    "5": {
      "text": "अनि जब तिनीहरूले भेड़ाका सीङका तुरही धेरै बेरसम्‍म फुक्‍लान्, तब तिमीहरूले तुरहीको आवाज सुन्‍ने बित्तिकै सबै जना ठूलो सोरले कराऊन्‌। अनि सहरको पर्खाल फेदसम्‍मै ढल्‍नेछ, र हरेक मानिस आफ्‍नो अगि सीधै बढ़ेर जाऊन्‌।”"
    },
    "6": {
      "text": "यसकारण नूनका छोरा यहोशूले पूजाहारीहरूलाई बोलाएर भने, “करारको सन्‍दूक उठाओ, र सात जना पूजाहारी भेड़ाका सीङका सात वटा तुरही भिरेर परमप्रभुका सन्‍दूकको अगाड़ि हिँडून्‌।”"
    },
    "7": {
      "text": "अनि तिनले मानिसहरूलाई भने, “अगाड़ि बढ़ेर सहरको चारैतिर घुमेर जाओ। हतियार बोक्‍नेहरूचाहिँ परमप्रभुको सन्‍दूक अगिअगि हिँडून्‌।”"
    },
    "8": {
      "text": "यहोशूले यी कुरा मानिसहरूलाई भनिसकेपछि सात जना पूजाहारी भेड़ाका सीङका सात वटा तुरही बोकेर परमप्रभुको अगाड़ि हिँड़े र आफ्‍ना तुरही फुक्‍दै अगि बढ्‌न लागे। परमप्रभुका करारको सन्‍दूकचाहिँ तिनीहरूको पछि लाग्‍यो।"
    },
    "9": {
      "text": "हतियार बोक्‍ने मानिसहरूचाहिँ तुरही फुक्‍ने पूजाहारीहरूका अगाड़ि हिँड़े, र पछाड़िकाहरूचाहिँ सन्‍दूकको पछि हिँड़े, अनि पूजाहारीहरू तुरही फुक्‍दै हिँड़े।"
    },
    "10": {
      "text": "तर यहोशूले मानिसहरूलाई यसो भनेर अह्राए, “जुन दिनसम्‍म म तिमीहरूलाई कराउने आज्ञा दिन्‍नँ, तिमीहरू नकराउनू, तिमीहरूको सोरै पनि नसुनिओस्, तिमीहरूका मुखबाट पनि केही वचन ननिकाल्‍नू। मैले कराउनू भनेपछि मात्र कराउनू।”"
    },
    "11": {
      "text": "यसरी तिनले परमप्रभुको सन्‍दूकलाई सहरको वरिपरि एक चोटि घुमाए, र तिनीहरू छाउनीमा आए, र त्‍यहीँ वास बसे।"
    },
    "12": {
      "text": "यहोशू बिहान सबेरै उठे, र पूजाहारीहरूले परमप्रभुको सन्‍दूक उठाए।"
    },
    "13": {
      "text": "ती सात जना पूजाहारीहरूले भेड़ाका सीङका सात वटा तुरही बोकेर परमप्रभुका सन्‍दूकको अगिअगि तुरही बजाउँदै हिँड्‌दैरहे। हतियार भिर्ने मानिसहरू तिनीहरूका अगि लागे, र पछाड़ि हिँड्‌नेहरू परमप्रभुका सन्‍दूकको पछि लागे। पूजाहारीहरूचाहिँ तुरही फुक्‍दै हिँड़े।"
    },
    "14": {
      "text": "यसरी दोस्रो दिन पनि तिनीहरू सहर एक चोटि घुमेर छाउनीमा फर्के। छ दिनसम्‍म तिनीहरूले यसै गरे।"
    },
    "15": {
      "text": "सातौँ दिन बिहान झिसमिसेमै तिनीहरू उठे, र त्‍यही रीतिले सहर घुमे, केवल त्‍यस दिन तिनीहरूले सात चोटि सहर घुमे।"
    },
    "16": {
      "text": "सातौँ चोटि जब पूजाहारीहरूले तुरही फुके, तब यहोशूले मानिसहरूलाई भने, “कराओ, किनभने परमप्रभुले तिमीहरूलाई यो सहर दिनुभएको छ।"
    },
    "17": {
      "text": "यो सहर र यसमा भएका सबै थोक नाशको निम्‍ति परमप्रभुमा अर्पण गरिएको छ। राहाब वेश्‍या र त्‍यसका घरमा त्‍यससँग भएका मात्र बाँच्‍नेछन्, किनभने हामीले पठाएका जासूसहरूलाई त्‍यसले लुकाएकी थिई।"
    },
    "18": {
      "text": "तर नाशको निम्‍ति अर्पण गरिएका कुराहरूबाट तिमीहरू अलग रहनू, नत्रता त्‍यही अर्पित कुराहरूबाट लिएर तिमीहरूले आफैमाथि नाश ल्‍याउनेछौ, र इस्राएलीहरूको छाउनीलाई श्रापित तुल्‍याउनेछौ र यसलाई सङ्कष्‍टमा पार्नेछौ।"
    },
    "19": {
      "text": "तर सबै सुन, चाँदी र काँसाका र फलामे भाँड़ाहरू परमप्रभुको निम्‍ति पवित्र छन्‌। तिनीहरू परमप्रभुको भण्‍डारमा जानुपर्नेछ।”"
    },
    "20": {
      "text": "जब पूजाहारीहरूले तुरही फुके, तब मानिसहरू कराए, र तुरहीको आवाज सुनिने बित्तिकै जब तिनीहरू ठूलो सोरले कराए, त्‍यो पर्खाल फेदैसम्‍म घर्लम्‍म ढल्‍यो, अनि हरेक मानिस आफ्‍नो सीधै अगि बढ्यो। तिनीहरू सबै सहरमा पसे, र त्‍यो कब्‍जा गरे।"
    },
    "21": {
      "text": "अनि तिनीहरूले त्‍यो सहर परमप्रभुमा अर्पण गरे, र सहरभित्र रहेका पुरुष, स्‍त्री, जवान, बूढ़ा, र गोरु, भेड़ा र गधा सबैलाई तरवारले नाश गरे।"
    },
    "22": {
      "text": "अनि यहोशूले त्‍यस देशको जासूस गर्न जाने ती दुई जनालाई भने, “त्‍यस वेश्‍याको घरमा जाओ, र तिमीहरूले त्‍यससित शपथ खाएअनुसार त्‍यस स्‍त्री र त्‍यससँग भएका सबैलाई त्‍यहाँबाट निकाल।”"
    },
    "23": {
      "text": "तब ती जासूस गर्न जाने युवकहरू गए, र राहाबलाई र त्‍यसका बुबा, आमा, दाजुभाइ र त्‍यससँग भएका सबै जना, त्‍यसका सबै नातेदारलाई बाहिर ल्‍याए, र तिनीहरूले उनीहरूलाई इस्राएलको छाउनीदेखि बाहिर राखे।"
    },
    "24": {
      "text": "तब तिनीहरूले त्‍यो सहर र त्‍यहाँभित्र भएका यावत्‌ थोक आगोले जलाइदिए, केवल सुन, चाँदी, र काँसाका र फलामे भाँड़ाकुँड़ाहरू तिनीहरूले परमप्रभुका घरको भण्‍डारमा राखे।"
    },
    "25": {
      "text": "तर राहाब वेश्‍या, त्‍यसका बुबाका परिवार र त्‍यससँग भएका सबै जनालाई यहोशूले बचाइदिए, किनभने यहोशूले यरीहोमा जासूसी गर्न पठाएका दूतहरूलाई त्‍यसले लुकाएकी थिई। अनि आजसम्‍म इस्राएलीहरूका बीचमा नै त्‍यो रहेकी छे।"
    },
    "26": {
      "text": "त्‍यसै समय यहोशूले तिनीहरूलाई शपथ खुवाएर यसो भने, “जो यो यरीहो सहर बनाउन खड़ा हुन्‍छ त्‍यो परमप्रभुको अगि श्रापित होस्‌।\n“यसको जग बसाल्‍दा त्‍यसको जेठो छोरो मर्नेछ,\nआफ्‍नो कान्‍छो छोराको मूल्‍यमा\nयसको मूल ढोका बसालिनेछ।”"
    },
    "27": {
      "text": "यसरी परमप्रभु यहोशूको साथमा रहनुभयो, र तिनको कीर्ति त्‍यस देशभरि फैलियो।"
    }
  },
  "7": {
    "1": {
      "text": "तर नाशको निम्‍ति अर्पण गरिएका कुरामा इस्राएलीहरूले अपराध गरे, किनकि आकानले, जो यहूदा कुलको जेरहको छोरो जब्दी, त्यसको छोरो कर्मीको छोरो थियो, नाशको निम्‍ति अर्पण गरिएका मालबाट केही कुरा लियो। त्यसकारण परमप्रभुको क्रोध इस्राएलीहरूमाथि दन्‍कियो।",
      "title": "आकानको पाप"
    },
    "2": {
      "text": "तब यहोशूले यरीहोबाट बेथेलको पूर्वपट्टि बेथ-आवनको नजिक ऐ सहरमा मानिसहरूलाई यसो भनेर पठाए, “तिमीहरू गएर त्‍यस देशको चेवा गर।” ती मानिसहरू गएर ऐको भेद लिए।"
    },
    "3": {
      "text": "अनि तिनीहरूले यहोशूकहाँ फर्केर आई भने, “सबै जना नगए पनि हुन्‍छ, करीब दुई-तीन हजार मानिसहरू गएर ऐलाई आक्रमण गरून्‌। सबै जनालाई त्‍यहाँ जाने दु:ख नदिनुहोस्, किनकि त्‍यहाँकाहरू थोरै मात्र छन्‌।”"
    },
    "4": {
      "text": "यसैले तिनीहरूमध्‍ये करीब तीन हजार मानिसहरू गए, तर तिनीहरूलाई ऐका मानिसहरूले परास्‍त गरे।"
    },
    "5": {
      "text": "करीब छत्तीस जना जतिलाई ऐका मानिसहरूले मारे, र उनीहरूले सहरको मूल ढोकादेखि शबारीमसम्‍म खेदेर ओह्रालोमा तिनीहरूलाई मारे। अनि इस्राएलीहरूको हृदय डरले गलेर पानीजस्‍तै भयो।"
    },
    "6": {
      "text": "तब यहोशू र इस्राएलका धर्म-गुरुहरूले आफ्‍ना लुगा च्‍यातेर शिरमा धूलो हाली परमप्रभुका सन्‍दूकको अगाड़ि भूइँमा घोप्‍टो परेर साँझसम्‍मै बसिरहे।"
    },
    "7": {
      "text": "अनि यहोशूले भने, “हाय! परमप्रभु परमेश्‍वर, तपाईंले यस जातिलाई यर्दन तारेर एमोरीहरूका पन्‍जामा हाली हामीलाई नाश गर्न किन ल्‍याउनुभयो? बरु हामी सन्‍तोष गरेर यर्दन पारि नै रहनेथियौं।"
    },
    "8": {
      "text": "हे परमप्रभु, इस्राएलीहरूले आफ्‍ना शत्रुको सामु पीठ फर्काएपछि अब म के भनूँ?"
    },
    "9": {
      "text": "किनकि कनानीहरू र देशका सबै बासिन्‍दाहरूले यो सुनेर हामीलाई घेर्नेछन्, र पृथ्‍वीबाट हाम्रो नाउँ मेटिदिनेछन्‌। त्‍यसपछि तपाईंको महान्‌ नाउँको खातिरमा तपाईं के गर्नुहुन्‍छ?”"
    },
    "10": {
      "text": "परमप्रभुले यहोशूलाई भन्‍नुभयो, “उठ्, तँ किन यसरी घोप्‍टो पर्छस्‌?"
    },
    "11": {
      "text": "इस्राएलले पाप गरेको छ। जुन करार मैले तिनीहरूसँग बाँधेको थिएँ, सो तिनीहरूले भङ्ग गरेका छन्‌। नाशको निम्‍ति अर्पण गरिएका मालबाट तिनीहरूले लिएका छन्‌। तिनीहरूले चोरी गरेका छन्‌ र झूठो काम गरेर तिनीहरूले ती तिनका आफ्‍नै मालतालसँग राखेका छन्‌।"
    },
    "12": {
      "text": "यसैकारण इस्राएलीहरू आफ्‍ना शत्रुको सामु अब खड़ा हुन सक्‍दैनन्‌। तिनीहरू श्रापित भएका हुनाले तिनीहरूले आफ्‍ना शत्रुहरूका सामुन्‍ने पीठ फर्काउनेछन्‌। तिमीहरूले आफ्‍ना बीचबाट सो नाशको निम्‍ति अलग गरिएका माललाई नष्‍ट नपारुञ्‍जेल म अब उप्रान्‍त तिमीहरूसँग रहनेछैन।"
    },
    "13": {
      "text": "“उठ्, मानिसहरूलाई शुद्ध पार्, र तिनीहरूले भोलिको निम्‍ति आफैलाई शुद्ध राख्‍नू भन्, किनकि परमप्रभु इस्राएलका परमेश्‍वर भन्‍नुहुन्‍छ: ‘हे इस्राएल, तिमीहरूका बीचमा कुनै अर्पित माल छ। तिमीहरूका बीचबाट तिमीहरूले त्‍यो अर्पित माल नफ्‍याँकुञ्‍जेल तिमीहरूका शत्रुहरूका सामुन्‍ने तिमीहरू खड़ा हुन सक्‍दैनौ।"
    },
    "14": {
      "text": "“‘यसकारण बिहान तिमीहरू आ-आफ्‍नो कुलअनुसार नजिकै आउनू र जुन कुललाई परमप्रभुले पक्रनुहुन्‍छ, त्‍यो सन्‍तान-सन्‍तान गरी नजिक आओस्, र जुन सन्‍तानलाई परमप्रभु पक्रनुहुन्‍छ, सो परिवार-परिवार गरी नजिक आओस्, र जुन परिवारलाई परमप्रभुले पक्रनुहुन्‍छ, त्‍यसबाट एक-एक मानिस गरी नजिक आओस्‌।"
    },
    "15": {
      "text": "अनि जो मानिस अर्पित मालसमेत पक्राउ पर्छ, त्‍यो र त्‍यसको साथमा भएका जम्मै आगोमा जलाइनेछन्, किनभने त्‍यसले परमप्रभुको करार भङ्ग गरेको छ, र त्‍यसले इस्राएलमा घृणास्‍पद काम गरेको छ’।”"
    },
    "16": {
      "text": "यहोशूले बिहान सबेरै उठेर इस्राएलीहरूलाई कुल-कुल गरेर नजिक ल्‍याए, र यहूदाको कुल पक्राउ पर्‍यो।"
    },
    "17": {
      "text": "अनि तिनले यहूदाका सन्‍तान-सन्‍तान गरेर नजिक ल्‍याए, र जेरहको सन्‍तानलाई तिनले पक्रे। अनि तिनले जेरहका सन्‍तानका परिवार-परिवार गरी नजिक ल्‍याए, र जब्‍दीको परिवार पक्राउ पर्‍यो।"
    },
    "18": {
      "text": "अनि तिनले त्‍यसको घरका मानिस-मानिस गरी नजिक ल्‍याए, र आकान, जो यहूदाका कुलका जेरहको छोरो जब्‍दी, त्‍यसको छोरो कर्मीको छोरो थियो, पक्राउ पर्‍यो।"
    },
    "19": {
      "text": "तब यहोशूले आकानलाई भने, “हे मेरो छोरो, परमप्रभु इस्राएलका परमेश्‍वरलाई नै महिमा दे, र उहाँको सामु साबिती गरी तैंले के गरेको छस्‌ सो मलाई भन्‌। मबाट त्‍यो कुरो नलुका।”"
    },
    "20": {
      "text": "आकानले यहोशूलाई भन्‍यो, “साँचो हो, मैले परमप्रभु इस्राएलका परमेश्‍वरको विरुद्धमा पाप गरेको छु, र मेरो अपराध यो हो।"
    },
    "21": {
      "text": "जब मैले लूटेको धनमा बेबिलोनिया देशको एक बढ़िया ओढ्‌ने, दुई सय शेकेल ओजनको चाँदी, र पचास शेकेल ओजनका सुनको एक डण्‍डा देखें, तब मलाई लोभ लाग्‍यो, र ती लिएँ। ती मेरो पालको बीचमा जमिनभित्र गाड़िएका छन्, र सबैभन्‍दा मुनि चाँदी छ।”"
    },
    "22": {
      "text": "तब यहोशूले दूतहरू पठाए, र तिनीहरू दगुरेर त्‍यस पालमा गए, र ती त्‍यसको पालमा गाड़िराखेका रहेछन्‌ र चाँदीचाहिँ सबैभन्‍दा मुनि रहेछ।"
    },
    "23": {
      "text": "अनि तिनीहरूले ती मालहरू पालको बीचबाट निकालेर यहोशू र सबै इस्राएलीहरूकहाँ ल्‍याए, र परमप्रभुको सामु राखिदिए।"
    },
    "24": {
      "text": "तब सबै इस्राएलीहरूका साथमा यहोशूले जेरहवंशी आकानलाई र सो चाँदी, ओढ्‌ने, र सुनको डण्‍डा, अनि त्‍यसका छोराछोरीहरू, र त्‍यसका गोरुहरू, गधाहरू, र भेड़ाहरू र त्‍यसको पाल, र त्‍यससँग जो-जति थिए, ती सबैलाई आकोरको बेँसीमा लगे।"
    },
    "25": {
      "text": "यहोशूले भने, “तैंले हामीमाथि किन यस्‍तो सङ्कष्‍ट ल्‍याइस्‌? आज तँमाथि परमप्रभुले सङ्कष्‍ट ल्‍याउनुहुनेछ।”"
    },
    "26": {
      "text": "तिनीहरूले आकानमाथि ढुङ्गाको ठूलो थुप्रो लगाए, जो आजको दिनसम्‍म छँदैछ। तब परमप्रभु आफ्‍ना जल्‍दो क्रोधदेखि शान्‍त हुनुभयो। यसकारण त्‍यस ठाउँको नाउँ आजको दिनसम्‍म आकोरको बेँसी रहेको छ।"
    }
  },
  "8": {
    "1": {
      "text": "तब परमप्रभुले यहोशूलाई भन्‍नुभयो, “नडरा, निराश नहो। सारा योद्धालाई साथमा लैजा। उठ्, ऐमाथि लडाइँ गर्‌। हेर्, ऐको राजालाई, त्‍यसको प्रजालाई, त्‍यसको सहर, र त्‍यसको देशलाई मैले तेरो हातमा सुम्‍पेको छु।",
      "title": "ऐ सहरको कब्जा"
    },
    "2": {
      "text": "तैंले यरीहो र त्‍यसको राजालाई जे-जसो गरेको थिइस्, ऐ र त्‍यसको राजालाई पनि त्‍यसै गर्नेछस्, केवल त्‍यहाँको धनमाल र त्‍यहाँका पशुहरू तिमीहरूले आफ्‍नो निम्‍ति लिन सक्‍छौ। त्‍यस सहरको पछाड़ितिर ढुकेर बस्‍नू।”"
    },
    "3": {
      "text": "यसकारण यहोशू सबै योद्धाहरूका साथमा ऐमाथि आक्रमण गर्न जानलाई उठे। यहोशूले तीस हजार सर्वोत्तम योद्धाहरू छानेर तिनीहरूलाई राती नै पठाए।"
    },
    "4": {
      "text": "तिनले तिनीहरूलाई यसो भनेर आज्ञा दिए, “हेर, तिमीहरू त्‍यस सहरको पछिल्‍तिर ढुकिरहनू। सहरबाट धेरै टाढ़ा नजानू, र चनाखो रहनू।"
    },
    "5": {
      "text": "मेरो साथमा रहेका मानिसहरूसँग म सहरतिर बढ्‌नेछु, र जब उनीहरू हाम्रा विरुद्धमा आउनेछन्, तब हामी अघिजस्‍तै उनीहरूले खेद्‌दा भाग्‍नेछौं।"
    },
    "6": {
      "text": "उनीहरूले हामीलाई खेद्‌नेछन्‌ र हामी उनीहरूलाई सहरबाट निकै टाढ़ा निकाली ल्‍याउनेछौं, अनि उनीहरूले भन्‍नेछन्, ‘पहिलेझैँ इस्राएलीहरू हाम्रा सामुन्‍नेबाट भाग्‍दैछन्‌।’ यसैले जब हामी उनीहरूका सामुन्‍नेबाट भाग्‍नेछौं,"
    },
    "7": {
      "text": "तब तिमीहरूले ढुकेको ठाउँबाट उठेर त्‍यो सहर कब्‍जा गर्नू, किनकि परमप्रभु तिमीहरूका परमेश्‍वरले तिमीहरूका हातमा त्‍यो सुम्‍पनुहुनेछ।"
    },
    "8": {
      "text": "जब सहर कब्‍जा गर्नेछौ, तब तिमीहरूले त्‍यसमा आगो लगाइदिनू। परमप्रभुको वचनअनुसार तिमीहरूले गर्नू। हेर, मैले तिमीहरूलाई यी आज्ञा दिएको छु।”"
    },
    "9": {
      "text": "यसरी यहोशूले तिनीहरूलाई पठाए, र तिनीहरू गएर ऐको पश्‍चिमतिर बेथेल र ऐको बीचमा ढुकी बसे। तर यहोशूचाहिँ त्‍यो रात मानिसहरूका साथमा रहे।"
    },
    "10": {
      "text": "यहोशू बिहान सखारै उठे, र मानिसहरूलाई भेला गराएर इस्राएलीहरूका अगुवाहरूसमेत तिनीहरूका अगिअगि ऐतिर गए।"
    },
    "11": {
      "text": "तिनीसँग भएका सबै योद्धाहरू सहरको सामुन्‍ने नजिकै आए, र ऐको उत्तरतिर पाल टाँगे। तिनीहरूका र ऐको बीचमा एउटा बेँसी थियो।"
    },
    "12": {
      "text": "यहोशूले पाँच हजार जति मानिसहरू लिएर सहरको पश्‍चिमतिर, बेथेल र ऐको बीचमा मानिसहरूलाई ढुक्‍न राखे।"
    },
    "13": {
      "text": "तिनीहरूले उत्तरपट्टि र ढुकेर बस्‍नेहरूलाई चाहिँ सहरको पश्‍चिमपट्टि गराए। यहोशूले चाहिँ बेँसीमा नै रात बिताए।"
    },
    "14": {
      "text": "जब ऐका राजाले यो देखे तब उनी र सहरका सबै मानिसहरू सबेरै उठेर इस्राएलीहरूका विरुद्धमा लड़ाइँ गर्न तोकिएको ठाउँमा अराबाको सामु हतारसाथ निस्‍के। तर सहरको पछिल्‍तिर आफ्‍नो विरुद्धमा ढुकेर बसेका छन्‌ भन्‍ने उनलाई थाहा थिएन।"
    },
    "15": {
      "text": "तब यहोशू र सबै इस्राएलीहरू उनीहरूका सामुन्‍ने हारेका भान पारेर उजाड़-स्‍थानको बाटो भागे।"
    },
    "16": {
      "text": "यिनीहरूलाई खेद्‌नलाई त्‍यस सहरमा भएका सारा मानिसहरू बोलाइए, र उनीहरू यहोशूको पछिपछि खेद्‌दैगए, र सहरदेखि धेरै टाढ़ा निक्‍लिआए।"
    },
    "17": {
      "text": "इस्राएलीहरूका पछि नलागेको ऐ र बेथेलमा एक जना मानिस पनि थिएन। उनीहरूले सहर खुला छोड़ेर इस्राएलीहरूलाई खेदे।"
    },
    "18": {
      "text": "तब परमप्रभुले यहोशूलाई भन्‍नुभयो, “तेरो हातमा भएको भाला ऐतिर पसार्, किनकि म त्‍यो तेरो हातमा दिनेछु।” तब यहोशूले आफ्‍नो हातमा भएको भाला सहरतिर पसारे।"
    },
    "19": {
      "text": "तिनले हात पसार्ने बित्तिकै ढुकेर बस्‍ने मानिसहरू झट्टै आ-आफ्‍नो ठाउँबाट उठे, र दौड़ेर सहरभित्र पसेर त्‍यो कब्‍जा गरे, र तुरुन्‍तै त्‍यसमा आगो लगाए।"
    },
    "20": {
      "text": "जब ऐका मानिसहरूले पछि फर्केर हेरे, तब सहरको धूवाँ आकाशतिर उठिरहेको उनीहरूले देखे, तर उनीहरूका लागि यताउता भाग्‍ने मौका नै रहेन, किनभने उजाड़-स्‍थानतिर भाग्‍ने इस्राएलीहरू खेद्‌नेहरूतिर फर्केर जाइलागे।"
    },
    "21": {
      "text": "किनकि जब यहोशू र सारा इस्राएलीहरूले ती ढुकेर बस्‍नेहरूले सहर कब्‍जा गरेका र सहरको धूवाँ मास्‍तिर उठिरहेको देखे, तब तिनीहरूले फर्केर ऐका मानिसहरूलाई आक्रमण गरे।"
    },
    "22": {
      "text": "उनीहरूका विरुद्धमा ढुकेर बसेका मानिसहरू पनि सहरबाट निस्‍केर आए। यसरी कोही उनीहरूका यतापट्टि र कोही उतापट्टि भएर उनीहरू इस्राएलीहरूका बीचमा परे, र इस्राएलीहरूले तिनीहरू एक जनालाई पनि उम्‍कन र बाँच्‍न नदिई मारे।"
    },
    "23": {
      "text": "तर ऐका राजालाई तिनीहरूले जीवितै समातेर यहोशूकहाँ ल्‍याए।"
    },
    "24": {
      "text": "इस्राएलीहरूले ऐका सबै बासिन्‍दाहरूलाई आफूहरूलाई खेदेको मैदान र उजाड़-स्‍थानमा खतम गरे, र उनीहरू सबैलाई तरवारले निमिट्यान्‍न पारे। तब सबै इस्राएलीहरू ऐमा फर्केर त्‍यसमा भएकाहरूलाई पनि नाश गरे।"
    },
    "25": {
      "text": "त्‍यस दिन मारिएका पुरुष र स्‍त्री दुवै गरी जम्‍मा बाह्र हजार थिए, ऐका सब मानिसहरू त्‍यत्ति नै थिए।"
    },
    "26": {
      "text": "किनकि यहोशूले ऐका सारा बासिन्‍दाहरू नाश नभएसम्‍म आफूले भाला समातेर पसारेको हात बिसाएनन्‌।"
    },
    "27": {
      "text": "तर पशु र सहरको धनमाल मात्रै, परमप्रभुले यहोशूलाई आज्ञा गर्नुभएबमोजिम, इस्राएलीहरूले आफ्‍नै निम्‍ति लिए।"
    },
    "28": {
      "text": "यसरी यहोशूले ऐलाई जलाएर ध्‍वंसको रास बनाइदिए, जो आजसम्‍म छँदैछ।"
    },
    "29": {
      "text": "अनि तिनले ऐका राजालाई साँझसम्‍म एउटा रूखमा झुण्‍ड्याइराखे र सूर्यास्‍त हुँदा यहोशूको आज्ञाबमोजिम तिनीहरूले त्‍यसको लाश रूखबाट तल झारेर सहरको ढोकाभित्र पस्‍ने ठाउँमा फालिदिए, र त्‍यसमाथि ढुङ्गाको थुप्रो लगाइदिए, जो आजसम्‍मै छ।"
    },
    "30": {
      "text": "यहोशूले परमप्रभु इस्राएलका परमेश्‍वरको निम्‍ति एबाल डाँड़ामा",
      "title": "एबाल डाँड़ामा करार पक्‍का गरिएको"
    },
    "31": {
      "text": "परमप्रभुका दास मोशाले इस्राएलीहरूलाई आज्ञा गरेबमोजिम र मोशाले दिएको व्‍यवस्‍थाको पुस्‍तकमा लेखिएअनुसार, नकाटेको, अर्थात्‌ फलामले नछोएका ढुङ्गाहरूको एउटा वेदी बनाए, र त्‍यसमा तिनीहरूले परमप्रभुको निम्‍ति होमबलि चढ़ाए, र मेलबलि पनि चढ़ाए।"
    },
    "32": {
      "text": "यहोशूले इस्राएलीहरूका सामुन्‍ने मोशाले लेखेको व्‍यवस्‍थाको नकल पत्‍थरहरूमा खोपे।"
    },
    "33": {
      "text": "इस्राएलीहरूलाई आशीर्वाद दिनुपर्छ भनी परमप्रभुका दास मोशाले पहिले नै आज्ञा दिएबमोजिम, परदेशी, स्‍वदेशी, सारा इस्राएली, तिनीहरूका धर्म-गुरुहरू, अधिकारीहरू, न्‍यायकर्ताहरूसमेत परमप्रभुका, करारको सन्‍दूक बोक्‍ने लेवी पूजाहारीहरूका सामुन्‍ने सन्‍दूकको दुईतिर आधा एबाल डाँड़ाको सामु र अर्को आधा गीरीज्‍जीम डाँड़ाको सामु खड़ा भए।"
    },
    "34": {
      "text": "पछिबाट आशिष्‌ र सरापको विषयमा व्‍यवस्‍थाका सबै वचन, जो व्‍यवस्‍थाको पुस्‍तकमा लेखिएका छन्, सो यहोशूले पढ़ेर सुनाए।"
    },
    "35": {
      "text": "जति कुराको मोशाले आज्ञा दिएका थिए तिनीहरूमा यहोशूले इस्राएलका सारा समाज अन्‍तर्गत स्‍त्रीहरू, केटाकेटीहरू र तिनीहरूका साथमा रहने परदेशीहरूका सामुन्‍ने नपढ़ेको कुरा कुनै पनि रहेन।"
    }
  },
  "9": {
    "1": {
      "text": "जब यर्दन पारि पहाड़ र तराईमा, र लेबनानसम्‍म महासमुद्रको किनारमा बस्‍ने हित्ती, एमोरी, कनानी, परिज्‍जी, हिव्‍वी र यबूसीहरूका राजाहरूले यो सब सुने,",
      "title": "गिबोनीहरूसँग सन्धि"
    },
    "2": {
      "text": "तब उनीहरू एक मनका भएर यहोशू र इस्राएलीहरूसँग युद्ध गर्नलाई जम्‍मा भए।"
    },
    "3": {
      "text": "तर गिबोनका बासिन्‍दाहरूले यरीहो र ऐलाई यहोशूले गरेका कुरा जब सुने,"
    },
    "4": {
      "text": "तब उनीहरूले एउटा चलाखी अपनाए। उनीहरूले थाङ्‌ने बोराहरू र फाटेका टालेका छालाका दाखमद्यका मशकहरू आफ्‍ना गधामा लदाए।"
    },
    "5": {
      "text": "अनि पुरुषहरूले आफ्‍ना खुट्टामा पुराना टालटुल गरिराखेका जुत्ताहरू र जीउमा पुराना लुगाहरू लगाए। उनीहरूका खानेकुरा पनि सब सुकिसकेका र ढुसी परेका थिए।"
    },
    "6": {
      "text": "तब उनीहरूले गिलगालको छाउनीमा यहोशूकहाँ आएर तिनलाई र इस्राएलीहरूलाई भने, “हामी टाढ़ा देशबाट आएका हौं। यसकारण हामीसँग सन्‍धि गर्नुहोस्‌।”"
    },
    "7": {
      "text": "अनि इस्राएली पुरुषहरूले ती हिव्‍वीहरूलाई भने, “शायद तिमीहरू हाम्रै बीचमा रहने मानिसहरू हौ, तिमीहरूसँग हामीले कसरी सन्‍धि गर्न सक्‍छौं?”"
    },
    "8": {
      "text": "उनीहरूले यहोशूलाई भने, “हामी तपाईंकै दासहरू हौं।”"
    },
    "9": {
      "text": "उनीहरूले तिनलाई भने, “हामी तपाईंका दासहरू धेरै टाढ़ा मुलुकबाट परमप्रभु तपाईंका परमेश्‍वरको नाउँ सुनेर आएका हौं, किनकि हामीले उहाँको कीर्ति र उहाँले मिश्रदेशमा गर्नुभएको कामको वृत्तान्‍त सुनेका छौं,"
    },
    "10": {
      "text": "यर्दन पारि एमोरीहरूका दुवै राजा, हेश्‍बोनका राजा सीहोनलाई र अस्‍तारोतवासी बाशानका राजा ओगलाई जे-जे गर्नुभयो, सो सुनेका छौं।"
    },
    "11": {
      "text": "यसकारण हाम्रा बुढापाका र हाम्रो देशका सबै बासिन्‍दाहरूले हामीलाई यसो भने, ‘तिमीहरूले आफ्‍नो बाटोमा खानेकुरा लिएर उनीहरूलाई भेट्‌न जाओ, र उनीहरूलाई “हामी त तपाईंहरूकै दासहरू हौं, यसकारण अब हामीसँग सन्‍धि गर्नुहोस्‌” भन’।"
    },
    "12": {
      "text": "तपाईंहरूकहाँ निस्‍केर आउने दिन हामीले हाम्रा घरबाट हाम्रो खानेकुराको निम्‍ति यो हाम्रो रोटी तातै लिएर आएका थियौं, तर अब हेर्नुहोस्, यो सुकेर ढुसी परिसकेको छ।"
    },
    "13": {
      "text": "हामीले दाखमद्य भरेका यी छालाका मशकहरू नयाँ नै थिए, तर हेर्नुहोस्, ती फाटिसकेका छन्, र यी हाम्रा लुगाहरू र जुत्ताहरू पनि लामो बाटो भएको हुनाले थोत्रा भइसकेका छन्‌।”"
    },
    "14": {
      "text": "ती इस्राएलीहरूले परमप्रभुबाट निर्देशन नमागी उनीहरूको भोजनबाट चाखे।"
    },
    "15": {
      "text": "अनि यहोशूले उनीहरूसँग मिलाप गरी उनीहरूलाई जीवितै राखेर सम्‍झौता गरे र समुदायका नायकहरूले पनि शपथद्वारा यसको अनुमोदन गरे।"
    },
    "16": {
      "text": "गिबोनीहरूसँग सम्‍झौता गरेको तीन दिनपछि नै उनीहरू त आफ्‍नै छिमेकी रहेछन्, र आफ्‍ना बीचमै रहनेहरू रहेछन्‌ भन्‍ने कुरा इस्राएलीहरूले सुने।"
    },
    "17": {
      "text": "यसकारण इस्राएलीहरू हिँड़ेर तेस्रो दिनमा उनीहरूका सहरहरूमा पुगे। उनीहरूका सहरहरू गिबोन, कपीरा, बेरोत र किर्यत-यारीम रहेछन्‌।"
    },
    "18": {
      "text": "इस्राएलीहरूले उनीहरूमाथि आक्रमण गरेनन्, किनकि समुदायका नायकहरूले उनीहरूसँग परमप्रभु इस्राएलका परमेश्‍वरको शपथ खाएका थिए।"
    },
    "19": {
      "text": "तर सबै नायकहरूले समुदायका मानिसहरूलाई भने, “हामीले उनीहरूसँग परमप्रभु इस्राएलका परमेश्‍वरको शपथ खाएका छौं। यसकारण अब हामीले उनीहरूलाई छुन सक्‍दैनौं।"
    },
    "20": {
      "text": "हामीले यसै गर्नुपर्छ: हामी उनीहरूलाई जीवितै रहन दिनेछौं, नत्रता हामीले खाएको शपथले गर्दा हामीमाथि क्रोध आउनेछ।”"
    },
    "21": {
      "text": "अनि ती नायकहरूले भने, “उनीहरूलाई जीवितै राख। तर उनीहरूलाई सबै समुदायको लागि दाउरे र पनेरे भएर जिउन देओ।” यसैले नायकहरूले उनीहरूलाई गरेको प्रतिज्ञाअनुसार सारा समुदायको निम्‍ति उनीहरू दाउरे र पनेरे भए।"
    },
    "22": {
      "text": "अनि यहोशूले गिबोनीहरूलाई बोलाएर भने, “वास्‍तवमा तिमीहरू त हामीहरूमध्‍ये बस्‍नेहरू रहेछौ, तर ‘हामी धेरै टाढ़ा देशका हौं’, भनी हामीलाई किन छकायौ?"
    },
    "23": {
      "text": "यसकारण अब तिमीहरू श्रापित भएका छौ। तिमीहरू मेरा परमेश्‍वरको घरमा सधैँ दाउरे र पनेरे भएर बस्‍नुपर्नेछ।”"
    },
    "24": {
      "text": "उनीहरूले यहोशूलाई भने, “परमप्रभु तपाईंका परमेश्‍वरले आफ्‍नो दास मोशालाई यो देश जम्‍मै तपाईंहरूलाई दिने र यस देशका सारा बासिन्‍दाहरूलाई नष्‍ट गर्ने आज्ञा दिनुभएको कुरा हामी तपाईंका दासहरूलाई प्रष्‍ट बताइएको थियो। यसकारण तपाईंसँग आफ्‍नो ज्‍यानको साह्रो डर लागेर हामीले यसो गरेका हौं।"
    },
    "25": {
      "text": "अब हेर्नुहोस्, हामी तपाईंको हातमा छौं। जसो उचित र भलो लाग्‍छ, हामीसित गर्नुहोस्‌।”"
    },
    "26": {
      "text": "यसरी यहोशूले इस्राएलीहरूबाट उनीहरूलाई बचाए र तिनीहरूले उनीहरूलाई मारेनन्‌।"
    },
    "27": {
      "text": "त्‍यस दिन यहोशूले उनीहरूलाई समुदायको निम्‍ति र परमप्रभुले छान्‍नुभएको ठाउँमा उहाँका वेदीको निम्‍ति दाउरे र पनेरे तुल्‍याए। उनीहरू आजको दिनसम्‍म त्‍यस्‍तै छन्‌।"
    }
  },
  "10": {
    "1": {
      "text": "यहोशूले ऐ सहर कब्‍जा गरेर ध्‍वंस पारे, ऐका राजा र सहरलाई यरीहो र त्‍यहाँका राजालाई जस्‍तै गरे र गिबोनका बासिन्‍दाहरूले इस्राएलीहरूसँग सन्‍धि गरेर बसेका छन्‌ भन्‍ने खबर यरूशलेमका राजा अदोनिसेदेकले पाए।",
      "title": "बेथ-होरोनमा पाँच राजाहरूको हार र मृत्यु"
    },
    "2": {
      "text": "उनी र उनका मानिसहरू ज्‍यादै डराए, किनभने गिबोन एक ठूलो नगर थियो, राजकीय नगरझैँ, त्‍यो ऐभन्‍दा पनि ठूलो थियो र त्‍यहाँका सबै निवासीहरू शूरवीर थिए।"
    },
    "3": {
      "text": "यसकारण यरूशलेमका राजा अदोनिसेदेकले हेब्रोनका राजा होहाम, यर्मूतका राजा पिराम, लाकीशका राजा यापी र एग्‍लोनका राजा दबीरलाई आह्वान गरे,"
    },
    "4": {
      "text": "“मकहाँ आउनुहोस्‌ र गिबोनमाथि हमला गर्न मलाई मदत गर्नुहोस्, किनकि त्‍यसले यहोशू र इस्राएलीहरूसँग मिलाप गरेछ।”"
    },
    "5": {
      "text": "तब एमोरीहरूका पाँच राजा, अर्थात्‌ यरूशलेम, हेब्रोन, यर्मूत, लाकीश, र एग्‍लोनका पाँच राजाहरूले उनीहरूका आ-आफ्‍ना सबै सेनासमेत गिबोनको सामु छाउनी बनाएर त्‍यसको विरुद्ध लड़ाइँ गरे।"
    },
    "6": {
      "text": "यसर्थ गिबोनका मानिसहरूले गिलगालको छाउनीमा यहोशूकहाँ यसो भनेर मानिस पठाए, “हामीकहाँ चाँड़ो आएर हामीलाई बचाउनुहोस्, र मदत गर्नुहोस्‌। आफ्‍ना दासहरूलाई नत्‍याग्‍नुहोस्, किनकि पहाड़ी देशमा बस्‍ने एमोरीहरूका सबै राजाहरू हाम्रा विरुद्धमा भेला भएका छन्‌।”"
    },
    "7": {
      "text": "त्‍यसकारण सारा फौज र वीर योद्धाहरू लिएर यहोशू गिलगालबाट गए।"
    },
    "8": {
      "text": "अनि परमप्रभुले यहोशूलाई भन्‍नुभयो, “उनीहरूसँग नडरा किनकि मैले उनीहरूलाई तेरो हातमा सुम्‍पिदिएको छु। उनीहरू एक जना पनि तेरो सामुन्‍ने टिक्‍न सक्‍नेछैन।”"
    },
    "9": {
      "text": "यहोशू रातारात गिलगालबाट हिँड़ेर अचानक उनीहरूमाथि जाइलागे।"
    },
    "10": {
      "text": "परमप्रभुले उनीहरूलाई इस्राएलको सामुन्‍ने अस्‍तव्‍यस्‍त पार्नुभयो र इस्राएलीहरूले गिबोनमा उनीहरूलाई ठूलो विजयसाथ पराजय गरे, र बेथ-होरोनको उकालो बाटोमा उनीहरूलाई खेदेर आजेका र मक्‍केदासम्‍म मार्दैगए।"
    },
    "11": {
      "text": "इस्राएलीहरूका सामुन्‍नेबाट उनीहरू जसै बेथ-होरोनदेखि आजेकासम्‍मै ओह्रालोमा भाग्‍दैथिए, परमप्रभुले स्‍वर्गबाट उनीहरूमाथि ठूला-ठूला असिना झारिदिनुभयो। उनीहरूमध्‍ये इस्राएलीहरूले तरवारले मारेका भन्‍दा धेरै जना असिनाले मरे।"
    },
    "12": {
      "text": "परमप्रभुले एमोरीहरूलाई इस्राएलीहरूका हातमा सुम्‍पनुभएको दिनमा यहोशूले परमप्रभुसँग इस्राएलीहरूको उपस्‍थितिमा भने,\n“हे सूर्य, तँ गिबोनमाथि,\nर हे चन्‍द्र, तँचाहिँ अय्‍यालोनको बेँसीमाथि अड़िरह।”"
    },
    "13": {
      "text": "जाति शत्रुमाथि प्रतिशोध नलिउञ्‍जेल\nजाति शत्रुमाथि प्रतिशोध नलिउञ्‍जेल\nसूर्य र चन्‍द्र थामिए।"
    },
    "14": {
      "text": "परमप्रभुले मानिसको कुरा सुन्‍नुभयो। त्‍यो दिनजस्‍तो उहिले र पछि कहिले भएन। अवश्‍य इस्राएलीहरूका निम्‍ति परमप्रभुले युद्ध गर्नुभयो।"
    },
    "15": {
      "text": "तब यहोशू र तिनका साथमा सारा इस्राएलीहरू गिलगालको छाउनीमा फर्के।"
    },
    "16": {
      "text": "अब ती पाँच राजाहरू भागेर मक्‍केदाको गुफामा लुकेका थिए।"
    },
    "17": {
      "text": "ती पाँचै राजा मक्‍केदाको गुफामा लुकेका फेला परे भन्‍ने समाचार यहोशूकहाँ पुग्‍यो।"
    },
    "18": {
      "text": "यहोशूले भने, “ठूला-ठूला ढुङ्गा गुड़ाएर त्‍यस गुफाको मुखमा राखिदेओ, र उनीहरूलाई रुँग्‍नलाई मानिसहरू नजिकै राख।"
    },
    "19": {
      "text": "तर तिमीहरूचाहिँ नपर्ख, आफ्‍ना शत्रुलाई पछिपछि खेद, उनीहरूलाई पछिल्‍तिरबाट आक्रमण गर। उनीहरूलाई उनका सहरहरूमा प्रवेश गर्न नदेओ, किनकि परमप्रभु तिमीहरूका परमेश्‍वरले उनीहरूलाई तिमीहरूका हातमा सुम्‍पनुभएको छ।”"
    },
    "20": {
      "text": "जब यहोशू र इस्राएलीहरूले उनीहरूलाई संहार गरेर सत्‍यानाश पारे, र बाँचेकाहरू जति थिए उनीहरू पर्खालले घेरिएका सहरहरूभित्र प्रवेश गरे,"
    },
    "21": {
      "text": "तब सबै मानिस मक्‍केदाको छाउनीमा यहोशूकहाँ कुशलसाथ फर्के। इस्राएलीहरूका विरुद्धमा कसैको वाक्‍य फुटेन।"
    },
    "22": {
      "text": "यहोशूले भने, “गुफाको मुख खोलेर ती पाँच राजालाई गुफाबाट निकालेर मकहाँ ल्‍याओ।”"
    },
    "23": {
      "text": "तिनीहरूले त्‍यसै गरे— यरूशलेमका राजा, हेब्रोनका राजा, यर्मूतका राजा, लाकीशका राजा र एग्‍लोनका राजा— यी पाँचै राजालाई गुफाबाट निकालेर ल्‍याए।"
    },
    "24": {
      "text": "तिनीहरूले ती राजालाई यहोशूकहाँ ल्‍याएपछि यहोशूले इस्राएलका सारा मानिसहरूलाई र तिनीसँग आउने लड़ाइँका सेनापतिहरूलाई बोलाएर भने, “यता आओ, र तिमीहरूका खुट्टाले यिनीहरूका गर्दनमा टेक।” अनि तिनीहरू आएर आ-आफ्‍ना खुट्टाले यिनीहरूका गर्दनमा टेके।"
    },
    "25": {
      "text": "यहोशूले तिनीहरूलाई भने, “नडराओ, हरेस नखाओ। हिम्मत गरेर बलिया होओ, किनकि तिमीहरूले लड्‌नुपर्ने तिमीहरूका वैरीहरू सबैलाई परमप्रभुले यसै गर्नुहुनेछ।”"
    },
    "26": {
      "text": "तब यहोशूले उनीहरूलाई हिर्काएर मारे, र उनीहरूलाई पाँच वटा रूखमा झुण्‍ड्याइदिए, अनि तिनीहरू साँझसम्‍मै रूखमा झुण्‍डिरहे।"
    },
    "27": {
      "text": "सूर्यास्‍तको बेलामा यहोशूले आज्ञा गरे, र तिनीहरूले उनीहरूलाई रूखबाट झारेर उनीहरू लुकेका त्‍यही गुफामा फालिदिए, र गुफाको मुखमा ठूला-ठूला ढुङ्गाहरू राखिदिए, जो आजको दिनसम्‍म छँदैछ।"
    },
    "28": {
      "text": "अनि त्‍यही दिन यहोशूले मक्‍केदा कब्‍जा गरे, र त्‍यसलाई र त्‍यसका राजालाई समेत तरवारले नाश गरे। तिनले त्‍यसमा भएका सबै मानिसहरूलाई नाश गरे, र कसैलाई पनि बाँकी राखेनन्‌। तिनले यरीहोका राजालाई गरेजस्‍तै मक्‍केदाका राजालाई पनि गरे।"
    },
    "29": {
      "text": "त्‍यसपछि यहोशू सबै इस्राएलीहरूका साथमा मक्‍केदाबाट हिँड़ेर लिब्‍ना गए, र त्‍यसलाई आक्रमण गरे।",
      "title": "दक्षिण कनानको विजय"
    },
    "30": {
      "text": "परमप्रभुले त्‍यो र त्‍यसका राजालाई इस्राएलीहरूको हातमा सुम्‍पिदिनुभयो, र तिनलाई र त्‍यहाँ भएका सबै मानिसहरूलाई तरवारले नाश गरे। तिनले त्‍यहाँ कसैलाई पनि बाँकी राखेनन्‌। यरीहोका राजालाई तिनले जसो गरेका थिए त्‍यहाँका राजालाई पनि तिनले त्‍यसै गरे।"
    },
    "31": {
      "text": "तब यहोशू सबै इस्राएलीहरूका साथमा लिब्‍नाबाट हिँड़ेर लाकीशमा गए, र घेरा हालेर त्‍यसलाई आक्रमण गरे।"
    },
    "32": {
      "text": "परमप्रभुले लाकीशलाई इस्राएलीहरूका हातमा सुम्‍पिदिनुभयो, र दोस्रो दिन तिनीहरूले त्‍यो कब्‍जा गरे, अनि त्‍यसलाई र त्‍यसमा भएका सबै मानिसहरूलाई तिनले लिब्‍नालाई गरेबमोजिम गरे, तरवारले उनीहरूलाई नाश गरे।"
    },
    "33": {
      "text": "त्‍यसै बेला गेजेरका राजा होराम लाकीशलाई मदत गर्नलाई आए। तर यहोशूले कसैलाई पनि जीवित नराखी उनलाई र उनका सेनाहरूलाई पराजित गरे।"
    },
    "34": {
      "text": "त्‍यसपछि यहोशू सारा इस्राएलीहरूका साथमा लाकीशबाट हिँड़ेर एग्‍लोनमा गए, र तिनीहरूले घेरा हालेर त्‍यसमाथि आक्रमण गरे।"
    },
    "35": {
      "text": "तिनीहरूले त्‍यही दिन त्‍यसलाई कब्‍जा गरेर तरवारले नाश गरे। तिनीहरूले लाकीशलाई झैँ त्‍यहाँका सबै प्राणीलाई तरवारले खतम गरे।"
    },
    "36": {
      "text": "तब यहोशू सारा इस्राएलीहरूका साथमा एग्‍लोनबाट उक्‍लेर हेब्रोनमा गए, र तिनीहरूले त्‍यसमाथि आक्रमण गरे।"
    },
    "37": {
      "text": "तिनीहरूले त्‍यो सहर कब्‍जा गरे, र त्‍यसलाई र त्‍यसका राजालाई, र त्‍यसका सबै गाउँहरू र तिनमा भएका सबै मानिसहरूलाई तरवारले नाश गरे। तिनीहरूले कसैलाई पनि बाँकी राखेनन्‌। एग्‍लोनमा झैँ तिनीहरूले त्‍यसलाई र त्‍यसमा भएका सबैलाई पूर्ण रूपले ध्‍वस्‍त पारे।"
    },
    "38": {
      "text": "तब यहोशू सारा इस्राएलीहरूका साथमा फर्केर दबीरमा गए, र त्‍यसलाई आक्रमण गरे।"
    },
    "39": {
      "text": "तिनीहरूले त्‍यसलाई, त्‍यसका राजालाई र त्‍यसका सारा गाउँहरूलाई कब्‍जा गरे, र तिनीहरूले उनीहरूलाई तरवारले नाश गरे। त्‍यसमा भएका सबै मानिसलाई नाश पारे। तिनले कसैलाई पनि बाँकी राखेनन्‌। तिनीहरूले हेब्रोन र लिब्‍ना तथा त्‍यहाँका राजालाई गरेझैँ, दबीर र त्‍यसका राजालाई पनि गरे।"
    },
    "40": {
      "text": "यसरी यहोशूले सबै देश, अर्थात्‌ पहाड़ी क्षेत्र, नेगेव भनिने दक्षिण देश, तराई र पहाड़ र त्‍यहाँका सबै राजाहरूलाई समेत परास्‍त गरे। तिनले एउटालाई पनि बाँकी राखेनन्‌। परमप्रभु इस्राएलका परमेश्‍वरको आज्ञाबमोजिम सास फेर्ने जति सबैलाई तिनले नाश पारे।"
    },
    "41": {
      "text": "यहोशूले कादेश-बर्नेदेखि लिएर गाजासम्‍म र गोशेनदेखि गिबोनसम्‍मको सबै क्षेत्रलाई परास्‍त गरे।"
    },
    "42": {
      "text": "यी सब राजाहरूलाई उनीहरूका देशहरूसमेत यहोशूले एउटै धावामा जिते, किनभने परमप्रभु इस्राएलका परमेश्‍वरले नै इस्राएलीहरूका निम्‍ति युद्ध गर्नुभएको थियो।"
    },
    "43": {
      "text": "त्‍यसपछि यहोशू सबै इस्राएलीहरूका साथमा गिलगालको छाउनीमा फर्के।"
    }
  },
  "11": {
    "1": {
      "text": "यो सुनेर हासोरका राजा याबीनले मादोनका राजा योबाब, शिम्रोनका राजा, अक्षापको राजा,",
      "title": "याबीन र अरू राजाहरूको हार"
    },
    "2": {
      "text": "उत्तरतिर पहाड़ी देशका राजाहरूलाई, र किन्‍नरेतका दक्षिणतिरको अराबाका, र तराईका र पश्‍चिमतिर डोरको लेकका राजाहरूलाई,"
    },
    "3": {
      "text": "पूर्व र पश्‍चिम दुवैतिर बस्‍ने कनानी, पहाड़ी देशका एमोरी, हित्ती, परिज्‍जीहरू, यबूसीहरू र मिस्‍पा देशको हेर्मोन पहाड़मुनि बस्‍ने हिव्‍वीहरूलाई बोलाइपठाए।"
    },
    "4": {
      "text": "उनीहरू र उनीहरूका सारा सेनासमेत, समुद्रका किनारका बालुवाजत्तिकै प्रशस्‍त घोड़ाहरू र रथहरूका साथमा खचाखच भएर निस्‍केर आए।"
    },
    "5": {
      "text": "यी सब राजाहरू जम्‍मा भए, र उनीहरूले आएर इस्राएलीहरूसँग लड़ाइँ गर्न मेरोम नाउँका तालको नजिक सँगै छाउनी लगाए।"
    },
    "6": {
      "text": "परमप्रभुले यहोशूलाई भन्‍नुभयो, “उनीहरूसँग नडरा, किनकि भोलि यसै बेला उनीहरू सबैलाई मारेर म इस्राएलीहरूका हातमा सुम्‍पिदिनेछु। तैंले उनीहरूका घोड़ाहरूका ढोड़नसा काटिदिनू, र उनीहरूका रथहरू आगोले जलाइदिनू।”"
    },
    "7": {
      "text": "तब यहोशू सबै योद्धाका साथमा मेरोम नाउँको तालमा अचानक आएर उनीहरूमाथि जाइलागे।"
    },
    "8": {
      "text": "अनि परमप्रभुले उनीहरूलाई इस्राएलीहरूका हातमा सुम्‍पिदिनुभयो, र तिनीहरूले उनीहरूलाई पराजय गरे, र उनीहरूलाई ठूलो सीदोनसम्‍म, र मिस्रपोत-मैमसम्‍मै, र पूर्वतिर मिस्‍पाको मैदानसम्‍म खेदे, र एउटा पनि जीवित नराखी तिनीहरूले उनीहरूलाई मारे।"
    },
    "9": {
      "text": "परमप्रभुले आज्ञा गर्नुभएबमोजिम यहोशूले उनीहरूलाई गरे। तिनले उनीहरूका घोड़ाहरूका ढोड़नसा काटे, र उनीहरूका रथहरू आगोमा जलाइदिए।"
    },
    "10": {
      "text": "त्‍यस बेला यहोशूले फर्केर हासोर कब्‍जा गरे, र त्‍यहाँका राजालाई तरवारले काटे, किनकि अघि हासोर ती सबै राज्‍यमा नाइके थियो।"
    },
    "11": {
      "text": "अनि त्‍यहाँ भएका सबैलाई तरवारले मारे। तिनीहरूले त्‍यहाँका सास फेर्ने जति एउटैलाई नछोड़ी पूर्ण रूपले नाश गरे। अनि तिनले हासोरमा आगो लगाइदिए।"
    },
    "12": {
      "text": "ती राजकीय सहरहरू र तिनका सबै राजाहरूलाई समेत यहोशूले लिए, र परमप्रभुका दास मोशाले आज्ञा गरेबमोजिम सबैलाई तरवारले काटेर नाश पारे।"
    },
    "13": {
      "text": "तर यहोशूले जलाएको हासोरबाहेक डाँड़ाहरूमा भएका अरू कुनै सहरलाई पनि इस्राएलीहरूले जलाएनन्‌।"
    },
    "14": {
      "text": "यी सहरहरूका सबै पशुहरू र धनमाल जति इस्राएलीहरूले आफ्‍नै निम्‍ति लिए। तर मानिसहरू जति सबैलाई तिनीहरूले तरवारले काटेर नाश पारे, सास फेर्ने कुनै प्राणी बाँकी राखेनन्‌।"
    },
    "15": {
      "text": "जसरी परमप्रभुले आफ्‍ना दास मोशालाई आज्ञा गर्नुभएको थियो, त्‍यसरी मोशाले यहोशूलाई अह्राएका थिए, र यहोशूले सबै पालन गरे। परमप्रभुले मोशालाई दिनुभएका सबै आज्ञाहरूमा कुनै पनि आज्ञा यहोशूले अपूरो राखेनन्‌।"
    },
    "16": {
      "text": "यसरी यहोशूले ती सारा भूमि, अर्थात्‌ पहाड़ी क्षेत्र, सारा नेगेव भनिने दक्षिण देश, र गोशेनको जम्‍मै देश, तराई, अराबा, इस्राएलको पहाड़ी मुलुक र त्‍यसैको तराई,"
    },
    "17": {
      "text": "सेइरको उकालोमा भएको हालाक नाउँको डाँड़ादेखि लिएर हेर्मोन डाँड़ामुनिको लेबनानको बेँसीमा बाल-गादसम्‍म जितेर लिए, र त्‍यहाँका सबै राजाहरूलाई पक्रेर मारे।"
    },
    "18": {
      "text": "ती सबै राजाहरूसँग यहोशूले धेरै दिनसम्‍म लड़ाइँ गरे।"
    },
    "19": {
      "text": "इस्राएलीहरूसँग मेल गर्ने गिबोन-निवासी हिव्‍वीहरूबाहेक अरू कुनै सहरले तिनीहरूसँग सम्‍झौता गरेनन्, सबै सहर तिनीहरूले युद्धद्वारा लिए।"
    },
    "20": {
      "text": "परमप्रभुको उद्देश्‍य थियो, उनीहरू सबै इस्राएलको विरुद्धमा लड्‌न आऊन्‌ र सबै दयाविना नाश भई मरून्, जस्‍तो परमप्रभुले मोशालाई आदेश गर्नुभएको थियो।"
    },
    "21": {
      "text": "त्‍यस बखत यहोशूले पहाड़ी देशमा आएर हेब्रोन, दबीर, अनाब, र यहूदा र इस्राएलका सारा पहाड़ी देशमा रहने अनाकीहरूलाई बिलकुलै नाश गरिदिए— यहोशूले उनीहरूका सहरहरूसमेत उनीहरूलाई पूर्ण रूपले नाश पारिदिए।"
    },
    "22": {
      "text": "इस्राएलीहरूको देशमा अनाकीहरूको एक जना पनि बाँकी रहेन, केवल गाजा, गात र अश्‍दोदमा केही बाँकी रहे।"
    },
    "23": {
      "text": "यसरी परमप्रभुले मोशालाई भन्‍नुभएअनुसार नै यहोशूले सबै देश जितेर लिए, र तिनीहरूका कुलअनुसार भाग-भाग गरी त्‍यो देश इस्राएलीहरूलाई अधिकारको निम्‍ति बाँड़ेर दिए।"
    }
  },
  "12": {
    "1": {
      "text": "इस्राएलीहरूले यर्दन पारि पूर्वमा अर्नोन बेँसीदेखि हेर्मोन डाँड़ासम्‍म, र अराबाको पूर्वपट्टिको जम्‍मै क्षेत्र जितेर कब्‍जा गरेका देश, र तिनीहरूले मारेका ती देशका राजाहरू यी नै हुन्‌:",
      "title": "हारेका राजाहरूका नामावली"
    },
    "2": {
      "text": "हेश्‍बोनवासी एमोरीहरूका राजा सीहोन, जसले अर्नोन खोलाको छेउमा भएको अरोएरदेखि, बेँसीको माझदेखि आधा गिलाद र अम्‍मोनीहरूका सिमानाको यब्‍बोक नदीसम्‍मै,"
    },
    "3": {
      "text": "र पूर्वीय अराबा, किन्‍नरेत झीलदेखि अराबाको समुद्र, अर्थात्‌ खारा समुद्रसम्‍म, र बेथ-यशीमोतको पूर्वतिर जाने बाटोसम्‍म, र दक्षिणतिर चाहिँ पिसगाको भिरालो ठाउँमुनिका देशहरूसम्‍म राज्‍य गर्दथे।"
    },
    "4": {
      "text": "अस्‍तारोत र एद्रईमा बस्‍ने रपाईहरूको बचेका बाशानका राजा ओग,"
    },
    "5": {
      "text": "जसले हेर्मोन डाँड़ा, सलका र सारा बाशानमा गशूरीहरू र माकातीहरूको सिमानासम्‍म र हेश्‍बोनका राजा सीहोनको सिमानासम्‍म र आधा गिलादमा राज्‍य गर्दथे।"
    },
    "6": {
      "text": "परमप्रभुका दास मोशा र इस्राएलीहरूले उनीहरूलाई जिते। परमप्रभुका दास मोशाले रूबेनीहरूलाई, गादीहरूलाई र मनश्‍शेको आधा कुललाई अधिकारको निम्‍ति त्‍यो दिएका थिए।"
    },
    "7": {
      "text": "पश्‍चिम यर्दन वारि लेबनानका बेँसीको बाल-गाददेखि सेइरको उकालोमा भएको हालाक डाँड़ासम्‍मको देशका जुन-जुन राजाहरूलाई यहोशू र इस्राएलीहरूले जितेका थिए, र यहोशूले जुन-जुन देश इस्राएलका कुललाई तिनीहरूका भाग-भागअनुसार अधिकारको निम्‍ति दिएका थिए, ती यी नै हुन्‌—"
    },
    "8": {
      "text": "पहाड़ी देश, तराई, अराबा, पहाड़, उजाड़-स्‍थान र नेगेव भनिने दक्षिण देश, अर्थात्‌ हित्ती, एमोरी, कनानी, परिज्‍जी, हिव्‍वी र यबूसीहरू रहने देशहरू:"
    },
    "9": {
      "text": "यरीहोका राजा, एक, बेथेलका नजिकको ऐका राजा, एक,"
    },
    "10": {
      "text": "यरूशलेमका राजा, एक, हेब्रोनका राजा एक,"
    },
    "11": {
      "text": "यर्मूतका राजा, एक, लाकीशका राजा, एक,"
    },
    "12": {
      "text": "एग्‍लोनका राजा, एक, गेजेरका राजा, एक,"
    },
    "13": {
      "text": "दबीरका राजा, एक, गेदेरका राजा, एक,"
    },
    "14": {
      "text": "होर्माका राजा, एक, आरादका राजा, एक,"
    },
    "15": {
      "text": "लिब्‍नाका राजा, एक, अदुल्‍लामका राजा, एक,"
    },
    "16": {
      "text": "मक्‍केदाका राजा, एक, बेथेलका राजा, एक,"
    },
    "17": {
      "text": "तप्‍पूहका राजा, एक, हेपेरका राजा, एक,"
    },
    "18": {
      "text": "अपेकका राजा, एक, लश्‍शारोनका राजा, एक,"
    },
    "19": {
      "text": "मादोनका राजा, एक, हासोरका राजा, एक,"
    },
    "20": {
      "text": "शिम्रोन-मोरनका राजा, एक, अक्षापका राजा, एक,"
    },
    "21": {
      "text": "तानाकका राजा, एक, मगिद्दोका राजा, एक,"
    },
    "22": {
      "text": "कादेशका राजा, एक, कर्मेलको योक्‍नाम राजा, एक,"
    },
    "23": {
      "text": "डोरको डाँड़ाका राजा, एक, गिलगालको गयीमका राजा, एक,"
    },
    "24": {
      "text": "र तिर्साका राजा, एक, यी सबै गरेर एकतीस राजाहरू थिए।"
    }
  },
  "13": {
    "1": {
      "text": "जब यहोशू वृद्ध भए र दिन धेरै खाइसकेका थिए, परमप्रभुले तिनलाई भन्‍नुभयो, “तँ वृद्ध भइस्‌ अनि तेरो उमेर धेरै भयो, तर अझै धेरै देश अधिकारमा ल्‍याउन बाँकी छन्‌।",
      "title": "जित्‍न बाँकी रहेका ठाउँहरू"
    },
    "2": {
      "text": "“अझै बाँकी रहेका देश यी नै हुन्‌: पलिश्‍तीहरूका सारा प्रान्‍त र गशूरीहरू,"
    },
    "3": {
      "text": "मिश्रदेशका पूर्वपट्टिको शिहोर नदीदेखि लिएर उत्तरतिरका एक्रोनको सिमानासम्‍म— यी सबै कनानीको भागमा गनिएका छन्, (पलिश्‍तीहरूका पाँच प्रान्‍त, गाजा, अश्‍दोद, अश्‍कलोन, गात र एक्रोनका सरदारहरू, र दक्षिणतिरका अव्‍वीहरूका पनि),"
    },
    "4": {
      "text": "दक्षिणतिर कनानीहरूका सारा देश, सीदोनीहरूको आरा नाउँ भएको देशदेखि अपेक र एमोरीहरूको सिमानासम्‍म,"
    },
    "5": {
      "text": "फेरि गबालीहरूको देश, र पूर्वतर्फ हेर्मोन डाँड़ामुनिको बाल-गाददेखि लिएर लेबो-हमातको बेँसीसम्‍म सारा लेबनान।"
    },
    "6": {
      "text": "“अनि लेबनानदेखि मिस्रपोतमैमसम्‍मका पहाड़ी देशका सबै बासिन्‍दा, अर्थात्‌ सीदोनीहरू, यिनीहरू सबैलाई इस्राएलीहरूका सामुन्‍नेबाट म निकालिदिनेछु। तैंले यो देश इस्राएलीहरूलाई मैले अह्राएबमोजिम अधिकारको निम्‍ति बाँड़िदे।"
    },
    "7": {
      "text": "अब यो देश नौ कुलहरूलाई र मनश्‍शेको आधा कुललाई अधिकारको निम्‍ति बाँड़िदे।”"
    },
    "8": {
      "text": "परमप्रभुका दास मोशाले तिनीहरूलाई दिएबमोजिम रूबेनीहरू र गादीहरू र मनश्‍शेको आधा कुलले पूर्व यर्दन पार मोशाले तिनीहरूलाई दिएका अधिकार पाए।",
      "title": "अढ़ाइ कुलको सिमाना"
    },
    "9": {
      "text": "तिनीहरूको अधिकार थियो: अर्नोन खोलाको छेउमा भएको अरोएर र त्‍यही बेँसीका बीचको सहरदेखि मेदबाको सारा टार दीबोनसम्‍मै,"
    },
    "10": {
      "text": "र हेश्‍बोनमा राज्‍य गर्न एमोरीहरूका राजा सीहोनका सबै सहरहरू अम्‍मोनीहरूको सिमानासम्‍मै,"
    },
    "11": {
      "text": "गिलाद देश र गशूरी र माकातीका सिमानासम्‍मै, र सारा हेर्मोन डाँड़ा, र सलकासम्‍म सारा बाशान—"
    },
    "12": {
      "text": "अर्थात्‌ अस्‍तारोत र एद्रईमा राज्‍य गर्ने ओग राजा, जो मात्र रपाईहरूमध्‍येबाट बचेर रहेका थिए, तिनको सारा बाशान राज्‍यसम्‍मै। किनकि यिनीहरूलाई मोशाले जितेर धपाएका थिए।"
    },
    "13": {
      "text": "तर इस्राएलीहरूले गशूरीहरू र माकातीहरूलाई धपाएनन्‌। आजको दिनसम्‍म इस्राएलीहरूका बीचमा गशूरीहरू र माकातीहरू रहेकै छन्‌।"
    },
    "14": {
      "text": "तर लेवीको कुललाई उनले कुनै अधिकारको भाग दिएनन्, किनभने परमप्रभु इस्राएलका परमेश्‍वरको निम्‍ति चढ़ाइएको अग्‍नि-होमचाहिँ उहाँकै वचनअनुसार तिनीहरूका अधिकारको भाग हो।"
    },
    "15": {
      "text": "मोशाले रूबेनको कुललाई तिनीहरूका वंश-वंशअनुसार तिनीहरूलाई यसरी बाँड़िदिएका थिए:"
    },
    "16": {
      "text": "तिनीहरूको सिमाना थियो: अर्नोन खोलाको छेउमा भएको अरोएर र त्‍यही बेँसीका बीचको सहर, र मेदबाका सारा टारदेखि लिएर"
    },
    "17": {
      "text": "हेश्‍बोन र त्‍यस टारका सबै सहरहरू, दीबोन, बमोत-बाल, बेथ-बाल-मोन,"
    },
    "18": {
      "text": "यहसा, कदेमोत, मेपात,"
    },
    "19": {
      "text": "किर्यातैम, सिब्‍मा र बेँसीको डाँड़ामा बसेको सेरेथशेहार,"
    },
    "20": {
      "text": "बेथ-पोर, पिसगाको भिरालो ठाउँ, र बेथ-यशीमोतसम्‍मै—"
    },
    "21": {
      "text": "टारका सबै सहरहरू र हेश्‍बोनमा राज्‍य गर्ने एमोरीहरूका राजा सीहोनको सबै राज्‍य, जसलाई मोशाले मिद्यानका सरदारहरू, अर्थात्‌ सीहोनसँग सन्‍धि गरेका त्‍यस देशमा बस्‍ने एवी, रेकेम, सूर, हूर र रेबाका साथसाथै मारेका थिए।"
    },
    "22": {
      "text": "लड़ाइँमा मारिएकाहरूबाहेक बओरका छोरा, ईश्‍वरवाणी गर्ने बालामलाई पनि इस्राएलीहरूले तरवारले मारे।"
    },
    "23": {
      "text": "रूबेनीहरूको सिमाना यर्दनको किनार भएको थियो। रूबेनीहरूका अधिकारको भाग तिनीहरूका वंश-वंशअनुसार सहरहरू र गाउँहरू यी नै हुन्‌।"
    },
    "24": {
      "text": "फेरि मोशाले गादका कुललाई तिनीहरूका वंश-वंशअनुसार तिनीहरूलाई यसरी बाँड़िदिएका थिए:"
    },
    "25": {
      "text": "तिनीहरूको सिमाना थियो: याजेर र गिलादका सबै सहरहरू र अम्‍मोनीहरूको आधा देश, रब्‍बाका नजिकको अरोएरसम्‍म,"
    },
    "26": {
      "text": "र हेश्‍बोनदेखि रामतमस्‍पा र बेतोनीमसम्‍म, र महनोमदेखि दबीरको सिमानासम्‍मै,"
    },
    "27": {
      "text": "र बेँसीका बेथ-हाराम, बेथ-निम्रा, सुक्‍कोत, सापोन र हेश्‍बोनका राजा सीहोनका राज्‍यका बाँकी रहेजति (यर्दनको पूर्वतिरको किन्‍नरेत झीलको पल्‍लो छेउसम्‍म)।"
    },
    "28": {
      "text": "गादीहरूका अधिकारको भाग तिनीहरूका वंश-वंशअनुसार, सहरहरू र गाउँहरू यी नै हुन्‌।"
    },
    "29": {
      "text": "फेरि मोशाले मनश्‍शेको आधा कुललाई, अर्थात्‌ मनश्‍शेका आधा सन्‍तानहरूलाई तिनीहरूका वंश-वंशअनुसार तिनीहरूलाई यसरी बाँड़िदिएका थिए:"
    },
    "30": {
      "text": "तिनीहरूको सिमाना थियो: महनोमदेखि बाशानसम्‍म, बाशानका राजा ओगको सम्‍पूर्ण राज्‍य— बाशानमा भएको याईरका सबै बस्‍तीहरू, जम्‍मै साठी सहर,"
    },
    "31": {
      "text": "र गिलादको आधा भाग, अस्‍तारोत र एद्रई (बाशानमा ओगका राजकीय सहरहरू)। यी सबै मनश्‍शेका छोरा माकीरका सन्‍तानका निम्‍ति, अर्थात्‌ माकीरका आधा सन्‍तानका निम्‍ति तिनीहरूका वंश-वंशअनुसार दिइएको थियो।"
    },
    "32": {
      "text": "यरीहोको पूर्वपट्टि, यर्दन पारि मोआबको मैदानमा मोशाले अधिकारको निम्‍ति बाँड़ेका भागहरू यी नै हुन्‌।"
    },
    "33": {
      "text": "तर लेवीको कुललाई मोशाले कुनै अधिकारको भाग दिएनन्‌। इस्राएलका परमेश्‍वरले प्रतिज्ञा गर्नुभएअनुसार उहाँ नै तिनीहरूका अधिकारको भाग हुनुभयो।"
    }
  },
  "14": {
    "1": {
      "text": "एलाजार पूजाहारी, नूनका छोरा यहोशू र इस्राएलका कुलनायकहरूले तिनीहरूलाई बाँड़िदिएअनुसार इस्राएलीहरूले कनान देशमा अधिकार गरेका यी नै ठाउँहरू हुन्‌।",
      "title": "चिट्ठा हालेर बाँडेका साढे नौ कुलका भाग"
    },
    "2": {
      "text": "परमप्रभुले मोशाद्वारा ती साढ़े नौ कुलका निम्‍ति आज्ञा गर्नुभएबमोजिम चिट्ठा हालेर तिनीहरूका भाग बाँड़ियो।"
    },
    "3": {
      "text": "अढ़ाइ कुलहरूलाई त यर्दन पारि मोशाले अधिकार दिएकै थिए, तर लेवीहरूलाई चाहिँ तिनीहरूमध्‍ये कुनै हिस्‍सा उनले दिएका थिएनन्,"
    },
    "4": {
      "text": "किनभने योसेफका छोराहरू नै, मनश्‍शे र एफ्राइमका दुई कुल थिए। लेवीहरूलाई बस्‍नलाई सहरहरू र तिनीहरूका बस्‍तुहरूलाई खर्कको निम्‍ति र मालसामानको निम्‍ति आसपासका जमिनबाहेक देशमा कुनै भाग दिइएको थिएन।"
    },
    "5": {
      "text": "परमप्रभुले मोशालाई जसो आज्ञा गर्नुभएको थियो, इस्राएलीहरूले त्‍यसै गरे र देश बन्‍डा गरे।"
    },
    "6": {
      "text": "तब यहूदाका मानिसहरू गिलगालमा यहोशूकहाँ आए, र कनज्‍जी यपुन्‍नेका छोरा कालेबले तिनलाई भने, “परमप्रभुले कादेश-बर्नेमा मेरो र तपाईंको बारेमा परमेश्‍वरका मानिस मोशालाई भन्‍नुभएको कुरा त तपाईंलाई थाहै छ।",
      "title": "कालेबलाई हेब्रोन दिएका"
    },
    "7": {
      "text": "परमप्रभुका दास मोशाले कादेश-बर्नेबाट यस देशको भेद लिन मलाई पठाउँदा म चालीस वर्षको थिएँ, र मैले आफूले बुझेअनुसारको समाचार तिनलाई ल्‍याइदिएँ।"
    },
    "8": {
      "text": "तर मसँगै जाने मेरा दाजुभाइहरूले मानिसहरूका मन भयभीत गराइदिए, तापनि म त पूर्णरूपले परमप्रभु आफ्‍ना परमेश्‍वरको पछि लागें।"
    },
    "9": {
      "text": "यसर्थ त्‍यसै दिन मोशाले शपथ खाएर मलाई यसो भने, ‘तिम्रा खुट्टाले जुन ठाउँमा टेकेर आएका छौ त्‍यो नि:सन्‍देह तिम्रो र तिम्रा सन्‍तानको अधिकारमा सदाको निम्‍ति हुनेछ, किनभने तिमी पूर्ण रूपले परमप्रभु मेरा परमेश्‍वरको पछि लागेका छौ’।"
    },
    "10": {
      "text": "“अब हेर्नुहोस्, इस्राएलीहरू उजाड़स्‍थानमा घुमफिर गर्दा परमप्रभुले मोशालाई यो कुरा भन्‍नुभएको बेलादेखि अहिले पैँतालीस वर्ष बितिसक्‍यो, र आफ्‍नो वचनअनुसार परमप्रभुले मलाई जीवितै राख्‍नुभएको छ। अब हेर्नुहोस्, म आज पचासी वर्षको भएको छु।"
    },
    "11": {
      "text": "तैपनि मलाई मोशाले पठाएको दिनमा म जति बलियो थिएँ, अहिले पनि उतिकै बलियो छु। लड़ाइँको निम्‍ति बाहिर जानलाई मेरो ताकत त्‍यस बेला जति थियो, अहिले पनि त्‍यत्ति नै छ।"
    },
    "12": {
      "text": "यसकारण अब यो पहाड़ी देश मलाई दिनुहोस्, जसको बारेमा परमप्रभुले त्‍यस दिन भन्‍नुभएको थियो। त्‍यहाँ अनाकीहरू रहन्‍छन्, उनीहरूका ठूला-ठूला गढ़ भएका सहरहरू छन्‌ भन्‍ने तपाईंले त्‍यस बेला सुन्‍नुभएकै थियो। परमप्रभुको सहायताद्वारा उहाँको वचनअनुसार म उनीहरूलाई धपाउनेछु।”"
    },
    "13": {
      "text": "तब यहोशूले यपुन्‍नेका छोरा कालेबलाई आशिष्‌ दिए, र तिनको अधिकारमा हेब्रोन दिए।"
    },
    "14": {
      "text": "यसकारण कनज्‍जी यपुन्‍नेका छोरा कालेबको अधिकारमा हेब्रोन आजसम्‍म भएको छ, किनभने तिनी पूर्ण रूपले इस्राएलका परमेश्‍वरको पछि लागेका थिए।"
    },
    "15": {
      "text": "हेब्रोनको नाउँ पहिले किर्यत-अर्बा थियो। यही अर्बा अनाकीहरूमध्‍ये सबैभन्‍दा महान्‌ पुरुष थिए। तब त्‍यस देशलाई लड़ाइँबाट विश्राम मिल्‍यो।"
    }
  },
  "15": {
    "1": {
      "text": "यहूदाका कुलको भाग तिनीहरूका वंश-वंशअनुसार एदोमको सिमानासम्‍म, र दक्षिणतर्फ जीनको उजाड़-स्‍थानसम्‍म थियो।",
      "title": "यहूदाको भाग"
    },
    "2": {
      "text": "तिनीहरूका दक्षिणको सिमाना खारा समुद्रको पल्‍लो छेउ, दक्षिणतर्फको खाड़ीदेखि सुरु भएको थियो।"
    },
    "3": {
      "text": "त्‍यो अक्रब्‍बीमको उकालोको दक्षिणतर्फदेखि भएर जीनलाई छिचलेर कादेश-बर्नेको दक्षिणपट्टिबाट उँभो लागेर हेस्रोनलाई छिचलेर अद्दारसम्‍म उकालो लागेर, कर्कामा घुमेर फिरेको थियो।"
    },
    "4": {
      "text": "त्‍यहाँबाट त्‍यो सिमाना अज्‍मोन छिचलेर मिश्रको खोलामा निस्‍केको थियो। त्‍यस सिमानाको अन्‍त समुद्रमा भएको थियो। तिनीहरूको दक्षिण सिमाना यही हो।"
    },
    "5": {
      "text": "पूर्वी सिमाना खारा समुद्र यर्दनको अन्‍तसम्‍मै थियो।"
    },
    "6": {
      "text": "बेथहोग्‍लामा चढ़ाउ भई बेथ-अराबाबाट उत्तर छिचलेको थियो, र त्‍यो सिमाना रूबेन वंशी बोहनको ढुङ्गासम्‍म चढ़ेको थियो।"
    },
    "7": {
      "text": "त्‍यो सिमाना आकोरको बेँसीबाट दबीरसम्‍म चढ़ेर गएको थियो, अनि यसरी उत्तरतिर, खोलाको दक्षिणपट्टि भएको अदुम्‍मीमका उकालोको सोझै गिलगालतिर लागेको थियो। अनि त्‍यो सिमाना एन-शेमेश नाउँका तलाउको छेउ-छेउ लागेर एन-रोगेलमा निस्‍केको थियो।"
    },
    "8": {
      "text": "फेरि त्‍यही सिमाना बेनहिन्‍नोमको बेँसी भएर यबूसी, अर्थात्‌ यरूशलेमको दक्षिणपट्टि उकालो लागेको थियो। अनि त्‍यो सिमाना हिन्‍नोमका बेँसीको पश्‍चिमतिर भएका र रपाईहरूका बेँसीको पल्‍लोपट्टि उत्तरतिरका डाँड़ाको थाप्‍लोसम्‍मै पुगेको थियो।"
    },
    "9": {
      "text": "त्‍यही सिमाना डाँड़ाको थाप्‍लोबाट नेप्‍तोह नाउँ भएको पानीको मुहान पुगेर एप्रोन पहाड़का सहरहरूसम्‍म गएको थियो। फेरि त्‍यो सिमाना बाला, अर्थात्‌ किर्यत-यारीमसम्‍म पुगेको थियो।"
    },
    "10": {
      "text": "बालाबाट त्‍यो सिमाना सेइर पहाड़सम्‍म पश्‍चिमतिर मोड़िएर, यारीम डाँड़ाको (जसलाई कसालोन पनि भनिन्‍छ) उत्तर किनार भई बेथ-शेमेशसम्‍म झरेर तिम्‍नामा निस्‍केको थियो।"
    },
    "11": {
      "text": "त्‍यो सिमाना फेरि एक्रोनको उत्तरतिर पुगेको थियो, र फेरि शिक्‍करोनमा पुगेर बाला डाँड़ा छिचलेर यब्‍नेलमा निस्‍की सो सिमाना समुद्रको किनारसम्‍म पुगेको थियो।"
    },
    "12": {
      "text": "पश्‍चिमी सिमानाचाहिँ महासमुद्रको किनार भइहाल्‍यो। यहूदाका सन्‍तानका तिनीहरूका वंशअनुसार चारैतिरको सिमाना यही हो।"
    },
    "13": {
      "text": "यहोशूलाई परमप्रभुको आज्ञा भएअनुसार तिनले यपुन्‍नेका छोरा कालेबलाई यहूदामा यो भाग दिए, अर्थात्‌ अनाकका पुर्खा अर्बाको सहर, किर्यत-अर्बा, जसलाई हेब्रोन पनि भन्‍दछन्‌।"
    },
    "14": {
      "text": "कालेबले त्‍यहाँबाट तीन जना अनाकी, शेशै, अहीमन र तल्‍मै अनाक वंशीहरूलाई निकालिदिए।"
    },
    "15": {
      "text": "त्‍यहाँबाट तिनी दबीरका बासिन्‍दाहरूका विरुद्धमा गए। पहिले त दबीरको नाउँ किर्यत-सेपेर थियो।"
    },
    "16": {
      "text": "कालेबले भने, “जसले किर्यत-सेपेरलाई जितेर त्‍यसलाई कब्‍जा गर्छ त्‍यसैलाई म मेरी छोरी अक्‍सा विवाह गरिदिनेछु।”"
    },
    "17": {
      "text": "तब कालेबका भाइ कनजका छोरा ओत्‍निएलले त्‍यो कब्‍जा गरे र कालेबले आफ्‍नी छोरी अक्‍सालाई उनीसित विवाह गरिदिए।"
    },
    "18": {
      "text": "एक दिन अक्‍सा ओत्‍निएलकहाँ गएको समयमा तिनले आफ्‍ना बुबासँग एउटा जग्‍गा माग्‍नलाई उनलाई सुर्‍याइन्‌। जब अक्‍सा आफ्‍नो गधाबाट ओर्लिन्‌ तब कालेबले तिनलाई भने, “तँलाई के चाहियो?”"
    },
    "19": {
      "text": "तिनले भनिन्, “मलाई एक उपहार दिनुहोस्‌। तपाईंले मलाई नेगेवमा जग्‍गा दिनुभएको कारणले मलाई अब पानीका मुहानहरू पनि दिनुहोस्‌।” तब उनले तिनलाई माथिल्‍लो र तल्‍लो दुवै मुहानहरू दिए।"
    },
    "20": {
      "text": "यहूदाका कुलको अधिकार तिनीहरूका वंश-वंशअनुसार यही हो:"
    },
    "21": {
      "text": "नेगेवमा सुदूर दक्षिण दिशा एदोमको सिमानातिर यहूदाका कुलको पल्‍लो छेउका सहरहरू यी नै थिए:"
    },
    "22": {
      "text": "कीना, दीमोना, अदादा,"
    },
    "23": {
      "text": "केदेश, हासोर, यित्‍नान,"
    },
    "24": {
      "text": "जीप, तेलेम, बालोत,"
    },
    "25": {
      "text": "हासोरहादत्ता, किर्योत-हेस्रोन (जो हासोर हो),"
    },
    "26": {
      "text": "अमाम, शेमा, मोलादा,"
    },
    "27": {
      "text": "हसर-गद्दा, हेश्‍मोन, बेथ-पालेत,"
    },
    "28": {
      "text": "हसर-शूआल, बेर्शेबा, बिज्‍योत्‍या,"
    },
    "29": {
      "text": "बाला, ईम, एसेम,"
    },
    "30": {
      "text": "एल्‍तोलद, कसील, होर्मा,"
    },
    "31": {
      "text": "सिक्‍लग, मद्‌मन्‍ना, सन्‍सन्‍ना,"
    },
    "32": {
      "text": "लबाओत, शिल्‍हीम, ऐन र रिम्‍मोन। तिनीहरूका बस्‍तीहरूसमेत जम्‍मा उनन्‍तीस सहरहरू हुन्‌।"
    },
    "33": {
      "text": "फेरि तराईमा चाहिँ:"
    },
    "34": {
      "text": "जानोह, एनगन्‍नीम, तप्‍पूह, एनाम,"
    },
    "35": {
      "text": "यर्मूत, अदुल्‍लाम, सोको, आजेका,"
    },
    "36": {
      "text": "शारैम, अदीतैम, गदेरा र गदेरोतेम। तिनीहरूका बस्‍तीहरूसमेत चौध सहरहरू हुन्‌।"
    },
    "37": {
      "text": "सनान, हदाशा, मिग्‍दलाद,"
    },
    "38": {
      "text": "दिलान, मिस्‍पा, योक्‍तेल,"
    },
    "39": {
      "text": "लाकीश, बोस्‍कत, एग्‍लोन,"
    },
    "40": {
      "text": "कोब्‍बन, लहमास, कितलीश,"
    },
    "41": {
      "text": "गदेरोत, बेथ-दागोन, नामा र मक्‍केदा। तिनीहरूका बस्‍तीसमेत सोह्र सहरहरू हुन्‌।"
    },
    "42": {
      "text": "लिब्‍ना, एतेर, आशान,"
    },
    "43": {
      "text": "यिप्‍ताह, अश्‍ना, नसीब,"
    },
    "44": {
      "text": "कीलाह, अक्‍जीब र मारेशा। तिनीहरूका बस्‍तीहरूसमेत नौ सहरहरू हुन्‌।"
    },
    "45": {
      "text": "त्‍यसका सहरहरू र बस्‍तीहरूसमेत एक्रोन,"
    },
    "46": {
      "text": "एक्रोनदेखि पश्‍चिमतिर अश्‍दोदका नजिकका सबै सहरहरू, तिनीहरूका बस्‍तीहरूसमेत,"
    },
    "47": {
      "text": "अश्‍दोद, त्‍यसका सहरहरू र बस्‍तीहरूसमेत, गाजा, त्‍यसका सहरहरू र बस्‍तीहरूसमेत, मिश्रको खोला र महासमुद्रको किनारसम्‍मै।"
    },
    "48": {
      "text": "फेरि पहाड़ी देशमा चाहिँ:"
    },
    "49": {
      "text": "दन्‍ना, किर्यत-सन्‍ना (जो दबीर हो),"
    },
    "50": {
      "text": "अनाब, एश्‍तमोह, अनीम,"
    },
    "51": {
      "text": "गोशेन, होलोन र गीलोह। तिनीहरूका बस्‍तीहरूसमेत एघार सहरहरू हुन्‌।"
    },
    "52": {
      "text": "अरब, दुमा, एशान,"
    },
    "53": {
      "text": "यानूम, बेथ-तप्‍पूह, अपेका,"
    },
    "54": {
      "text": "हुम्‍ता, किर्यत-अर्बा (जो हेब्रोन हो) र सीओर। तिनीहरूका बस्‍तीहरूसमेत नौ सहरहरू हुन्‌।"
    },
    "55": {
      "text": "माओन, कर्मेल, जीप, युत्ता,"
    },
    "56": {
      "text": "यिजरेल, योक्‍दाम, जानोह,"
    },
    "57": {
      "text": "कैन, गिबा र तिम्‍ना। तिनीहरूका बस्‍तीहरूसमेत दश सहरहरू हुन्‌।"
    },
    "58": {
      "text": "हल्‍हूल, बेथ-सर, गदोर,"
    },
    "59": {
      "text": "मारात, बेथ-अनोत र एल्‍तकोन। तिनीहरूका बस्‍तीहरूसमेत छ सहरहरू हुन्‌।"
    },
    "60": {
      "text": "किर्यत-बाल (जो किर्यत-यारीम हो) र रब्‍बा। तिनीहरूका बस्‍तीहरूसमेत दुई सहरहरू हुन्‌।"
    },
    "61": {
      "text": "फेरि उजाड़-स्‍थानमा चाहिँ:"
    },
    "62": {
      "text": "निब्‍शान, नूनको सहर र एन-गदी। तिनीहरूका बस्‍तीहरूसमेत छ सहरहरू हुन्‌।"
    },
    "63": {
      "text": "यरूशलेमका बासिन्‍दा यबूसीहरूलाई त यहूदाका सन्‍तानले धपाउन सकेनन्‌। ती यबूसीहरू आजको दिनसम्‍म यरूशलेमका यहूदाका सन्‍तानसँगै रहेका छन्‌।"
    }
  },
  "16": {
    "1": {
      "text": "योसेफका सन्‍तानको भाग यही हो: त्‍यसको सिमाना यरीहोको पूर्वतिरका पानी, अर्थात्‌ यरीहोका नजिकको यर्दनदेखि लिएर उकालो बाटो जाने उजाड़-स्‍थान भएर बेथेलको पहाड़ी देशसम्‍म पुगेको थियो।",
      "title": "योसेफका छोराहरू-एफ्राइमको भाग"
    },
    "2": {
      "text": "फेरि बेथेलदेखि लूजमा छिचलेर अरकीका सिमानाको अतारोतसम्‍मै पुगेको थियो।"
    },
    "3": {
      "text": "तब त्‍यो पश्‍चिमतिर ओर्लेर यल्‍पेतीको सिमाना भई तल्‍लो बेथ-होरोनको किनार भएर गेजेरसम्‍मै पुगेर समुद्रमा गएर टुङ्गिएको छ।"
    },
    "4": {
      "text": "यसरी मनश्‍शे र एफ्राइम, योसेफका दुई सन्‍तानले आफ्‍ना अधिकार लिए।"
    },
    "5": {
      "text": "एफ्राइमका सन्‍तानको सिमाना तिनीहरूका वंश-वंशअनुसार यही हो:"
    },
    "6": {
      "text": "समुद्रसम्‍म थियो। त्‍यो सिमाना उत्तरतिरको मिक्‍मतात भएर पूर्वतिर फर्केर तानत-शीलो पुगी यसको किनार-किनार भएर यानोहसम्‍म छिचलेको छ।"
    },
    "7": {
      "text": "अनि त्‍यो यानोहदेखि अतारोत र नारासम्‍म झरेर यरीहो पुगी यर्दनमा निस्‍केको थियो।"
    },
    "8": {
      "text": "त्‍यो सिमाना तप्‍पूहबाट पश्‍चिमतिर लागेर कनाको खोल्‍सासम्‍म झरी समुद्रमा टुङ्गिएको थियो। एफ्राइमका कुलको अधिकार तिनीहरूका वंश-वंशअनुसार यही हो।"
    },
    "9": {
      "text": "यसदेखि बाहेक, मनश्‍शेका सन्‍तानको अधिकारमध्‍येबाट एफ्राइमका सन्‍तानका निम्‍ति छुट्ट्याएर राखेका सबै सहरहरू र तिनका बस्‍तीहरूसमेत थिए।"
    },
    "10": {
      "text": "तर तिनीहरूले गेजेरमा रहेका कनानीहरूलाई धपाएनन्‌। आजको दिनसम्‍म कनानीहरू एफ्राइमीहरूका बीचमा रहेका छन्, तर उनीहरू बेगारीमा काम गर्ने दासहरू भएका छन्‌।"
    }
  },
  "17": {
    "1": {
      "text": "योसेफका जेठा छोरा मनश्‍शेको कुलमा परेको भाग, अर्थात्‌ मनश्‍शेका जेठा छोरा माकीरको भाग यही हो। गिलादीहरूका बुबा माकीरले गिलाद र बाशान पाए, किनभने तिनी लड़ाका थिए।",
      "title": "मनश्शेको भाग"
    },
    "2": {
      "text": "यसकारण मनश्‍शेका बाँकी सन्‍तानले, अर्थात्‌ अबीएजेरका सन्‍तान, हेलेकका सन्‍तान, अस्रीएलका सन्‍तान, शकेमका सन्‍तान, हेपेरका सन्‍तान, शमीदाका सन्‍तानहरूले तिनीहरूका वंश-वंशअनुसार भाग पाए। तिनीहरूका वंशअनुसार, योसेफका छोरा मनश्‍शेका पुरुष सन्‍तानहरू यी नै हुन्‌।"
    },
    "3": {
      "text": "तर मनश्‍शेका छोरा माकीर, तिनका छोरा गिलाद, तिनका छोरा सलोफादका छोरीहरूबाहेक छोराहरू थिएनन्‌। तिनका छोरीहरूका नाउँ यी नै हुन्‌: महला, नोआह, होग्‍ला, मिल्‍का र तिर्सा।"
    },
    "4": {
      "text": "तिनीहरूले पूजाहारी एलाजार, नूनका छोरा यहोशू र नायकहरूका सामुन्‍ने आएर यसो भने, “हामीलाई हाम्रा दाजुभाइहरूका बीचमै अधिकार दिनू भनेर परमप्रभुले मोशालाई आज्ञा दिनुभएको थियो।” परमप्रभुको आज्ञाअनुसार यिनले तिनीहरूलाई तिनका काकाहरूका बीचमा भाग दिए।"
    },
    "5": {
      "text": "तब मनश्‍शेलाई यर्दन पारिका गिलाद देश र बाशान देशबाहेक दश भाग मिल्‍यो,"
    },
    "6": {
      "text": "किनभने मनश्‍शेका छोरीहरूले पनि तिनका छोराहरूकै बीचमा भाग पाएका थिए। गिलाद देशचाहिँ मनश्‍शेका बाँकी सन्‍तानहरूको भागमा पर्‍यो।"
    },
    "7": {
      "text": "अब मनश्‍शेका भागको सिमाना आशेरदेखि शकेमका सामुन्‍नेको मिक्‍मतातसम्‍म थियो। त्‍यो सिमाना दक्षिणतिर लागेर एन-तप्‍पूहका बासिन्‍दाहरू भएका ठाउँसम्‍म पुगेको थियो।"
    },
    "8": {
      "text": "तप्‍पूहीहरूको देश मनश्‍शेको भागमा पर्‍यो, तर मनश्‍शेको सिमानामा भएको तप्‍पूहचाहिँ एफ्राइमका सन्‍तानको भागमा पर्‍यो।"
    },
    "9": {
      "text": "अनि त्‍यो सिमाना दक्षिणतिर कनाको खोल्‍सासम्‍म गएको थियो। मनश्‍शेका कति सहरहरू एफ्राइमको भागमा पर्‍यो, तर मनश्‍शेको सिमानाचाहिँ खोल्‍साको उत्तरतिर थियो, र त्‍यो समुद्रमा गएर टुङ्गिएको थियो।"
    },
    "10": {
      "text": "दक्षिणतिर एफ्राइमको र उत्तरतिर मनश्‍शेको भाग थियो। मनश्‍शेको सिमानाचाहिँ समुद्रमा गएको थियो, र त्‍यो उत्तरतिर आशेर र पूर्वतिर इस्‍साखारसम्‍म पुगेको थियो।"
    },
    "11": {
      "text": "इस्‍साखार र आशेरमा मनश्‍शेलाई यति पर्‍यो: बेथ-शान र त्‍यसका बस्‍तीहरू, यिबलाम र त्‍यसका बस्‍तीहरू र डोरका, एन्‍दोरका, तानाकका र मगिद्दोका बासिन्‍दाहरू र तिनीहरूका बस्‍तीहरू (सूचीमा तेस्रोचाहिँ डोरको लेक हो)।"
    },
    "12": {
      "text": "तैपनि मनश्‍शेका सन्‍तानले ती सहरहरूका बासिन्‍दाहरूलाई धपाउन सकेनन्, किनभने ती कनानीहरू त्‍यस देशमा बस्‍न मन गरेका थिए।"
    },
    "13": {
      "text": "तर रहँदा-बस्‍दा इस्राएलीहरू सामर्थी भएपछि, तिनीहरूले उनीहरूलाई बेगारी काममा लाउन थाले, तर पूर्ण रूपले उनीहरूलाई धपाएनन्‌।"
    },
    "14": {
      "text": "योसेफका सन्‍तानले यहोशूलाई यसो भने, “परमप्रभुले हामीलाई अहिलेसम्‍म प्रशस्‍त आशिष्‌ दिनुभएको हुनाले हामी गन्‍तीमा बढ्‌ता नै छौं भन्‍ने जानेर पनि हाम्रो अधिकारको निम्‍ति किन एउटै भाग मात्र तपाईंले दिनुभयो?”"
    },
    "15": {
      "text": "तब यहोशूले तिनीहरूलाई भने, “तिमीहरू गन्‍तीमा धेरै छौ, र एफ्राइमको पहाड़ी देश तिमीहरूलाई साँघुरो हुन्‍छ भने परिज्‍जी र रपाईहरूका देशको जङ्गलमा गएर तिमीहरूका निम्‍ति जङ्गल फाँड़।”"
    },
    "16": {
      "text": "योसेफका सन्‍तानले भने, “पहाड़ी देशमा हामी अटाउँदैनौं। अनि बेथ-शान र त्‍यसका बस्‍तीहरूमा बस्‍नेहरूसँग र यिजरेलको बेँसीमा बस्‍ने सबै कनानीहरूसँग फलामका रथहरू छन्‌।”"
    },
    "17": {
      "text": "तब यहोशूले योसेफका घराना, अर्थात्‌ एफ्राइम र मनश्‍शेलाई यसो भने, “तिमीहरू धेरै जना छौ र बलिया पनि छौ। तिमीहरूलाई एक भाग मात्र हुनेछैन,"
    },
    "18": {
      "text": "तर पहाड़ी देशको जङ्गल पनि तिमीहरूकै हुन्‍छ। त्‍यसका रूखहरू फाँड़, र त्‍यहाँ आसपासका जमिन पनि तिमीहरूकै हुनेछ। ती कनानीहरूसँग फलामका रथहरू छन्‌ र तिनीहरू सामर्थी छन्‌ तापनि तिमीहरूले तिनीहरूलाई धपाउन सक्‍नेछौ।”"
    }
  },
  "18": {
    "1": {
      "text": "अनि इस्राएलीहरूका सारा समुदाय शीलोमा जम्‍मा भयो, र त्‍यहाँ भेट हुने पाल टाँग्‍यो। त्‍यो देश तिनीहरूका अधीनमा भइसकेको थियो,",
      "title": "बाँकी देशको विभाजन"
    },
    "2": {
      "text": "तर इस्राएलीहरूमा आ-आफ्‍नो अधिकार भाग नलागेका अझै सात कुल बाँकी थिए।"
    },
    "3": {
      "text": "यसकारण यहोशूले इस्राएलीहरूलाई भने, “तिमीहरूका पिता-पुर्खाका परमप्रभु परमेश्‍वरले तिमीहरूलाई दिनुभएको देश अधिकार गर्नलाई कति दिन ढिलो गर्छौ?"
    },
    "4": {
      "text": "अब कुलैपिच्‍छे तीन-तीन जना मानिसहरू तिमीहरूका निम्‍ति नियुक्त गर। म तिनीहरूलाई पठाउनेछु, र तिनीहरू गएर देशमा घुमेर आ-आफ्‍ना अधिकारको निम्‍ति भाग लेखेर मकहाँ फर्केर आउनेछन्‌।"
    },
    "5": {
      "text": "तिमीहरूले सात भागमा बन्‍डा गर। यहूदा दक्षिणमा आफ्‍नै सिमानाभित्र र योसेफको घरानाचाहिँ उत्तरतिर तिनीहरूकै सिमानामा रहनुपर्नेछ।"
    },
    "6": {
      "text": "तिमीहरूले त्‍यो देशको सात भागको विवरण लेखिसकेपछि मकहाँ ल्‍याओ। अनि परमप्रभु हाम्रा परमेश्‍वरको सामु तिमीहरूका निम्‍ति म चिट्ठा हालिदिनेछु।"
    },
    "7": {
      "text": "तर लेवीहरूलाई तिमीहरूमध्‍ये केही भाग हुनेछैन, किनकि परमप्रभुको पूजाहारी पद नै तिनीहरूको अधिकार हो। गाद, रूबेन र मनश्‍शेको आधा कुलले पूर्वपट्टि यर्दन पारि, परमप्रभुका दास मोशाले दिएका तिनीहरूका आ-आफ्‍नो अधिकार पाएकै छन्‌।”"
    },
    "8": {
      "text": "तब ती मानिस उठेर गए। अनि यहोशूले सो देशको नक्‍शा बनाएर ल्‍याउन जानेहरूलाई यसो भनेर आज्ञा दिए, “जाओ, सो देशभरि घुम, र त्‍यसको वर्णन लेखेर मकहाँ फर्केर आओ, र यहाँ शीलोमै परमप्रभुको सामु तिमीहरूका निम्‍ति म चिट्ठा हालिदिऊँला।”"
    },
    "9": {
      "text": "तब ती मानिसहरू गएर त्‍यस देशभरि घुमे, र सहर-सहर देखाएर सात भाग गरी प्रत्‍येकको विषयमा वर्णन गरे, र यहोशूकहाँ शीलोमा भएको छाउनीमा फर्के।"
    },
    "10": {
      "text": "अनि यहोशूले परमप्रभुको सामु शीलोमा तिनीहरूका निम्‍ति चिट्ठा हाले, र त्‍यहीँ नै यहोशूले तिनीहरूका भाग-भागअनुसार इस्राएलीहरूलाई सो देश बन्‍डा गरिदिए।"
    },
    "11": {
      "text": "बेन्‍यामीनको कुलका वंश-वंशअनुसार चिट्ठा यसरी निस्‍क्‍यो। तिनीहरूका भागको सिमाना यहूदा र योसेफका कुलहरूका बीचमा पर्‍यो।",
      "title": "बेन्‍यामीनको भाग"
    },
    "12": {
      "text": "तिनीहरूका उत्तरपट्टिको सिमाना यर्दनदेखि सुरु भएर यरीहोको नजिकबाट उत्तरतिर लागी, पश्‍चिमतिरको पहाड़ी देशमा उक्‍लेर बेथ-आवनको मरुभूमिमा पुगेको थियो।"
    },
    "13": {
      "text": "त्‍यो सिमाना त्‍यहाँबाट लूजसम्‍म (यसलाई बेथेल भन्‍दछ) त्‍यसको दक्षिणतिर पुगेर तल्‍लो बेथ-होरोनका दक्षिणपट्टिको पहाड़बाट अतारोत-अद्दारसम्‍म झरेको थियो।"
    },
    "14": {
      "text": "अनि त्‍यहाँबाट सो सिमाना पश्‍चिमतिर लागेर दक्षिणपट्टि घुमी बेथ-होरोनका सामुन्‍नेका दक्षिणतिरको डाँड़ाबाट यहूदाका सन्‍तानहरूको किर्यत-बालसम्‍म (यसैलाई किर्यत-यारीम भनिन्‍छ) पुगेको थियो। पश्‍चिम सिमाना यही हो।"
    },
    "15": {
      "text": "दक्षिणको सिमानाचाहिँ किर्यत-यारीमको छेउदेखि पश्‍चिमतिर लागेर नेप्‍तोहको मुहानमा निस्‍केको थियो।"
    },
    "16": {
      "text": "त्‍यो सिमाना बेन-हिन्‍नोमका बेँसीको सामु र रपाईहरूका बेँसीको उत्तरपट्टिका डाँड़ाको पल्‍लो छेउमा ओर्ली यबूसी सहरका दक्षिणपट्टिका हिन्‍नोमको बेँसीबाट झरेर एन-रोगेलमा झरेको थियो।"
    },
    "17": {
      "text": "त्‍यो उत्तरतिर तानिएर एन-शेमेशतिर लागी अदुम्‍मीमका उकालोका सामुन्‍नेको गलीलोतमा निस्‍की रूबेन वंशी बोहनको ढुङ्गामा झरेको थियो।"
    },
    "18": {
      "text": "त्‍यहाँबाट त्‍यो बेथ-अराबाको सीधा उत्तरपट्टि पुगेर अराबामा नै झरेको थियो।"
    },
    "19": {
      "text": "त्‍यो सिमाना फेरि बेथ-होग्‍लाका उत्तरको किनार छिचलेर यर्दनको दक्षिणपट्टि भएको खारा समुद्रको उत्तरीय खाड़ीमा टुङ्गिएको थियो। दक्षिण सिमाना यही हो।"
    },
    "20": {
      "text": "त्‍यसका पूर्वपट्टिको सिमानाचाहिँ यर्दन भइहाल्‍यो।"
    },
    "21": {
      "text": "बेन्‍यामीनको कुललाई तिनीहरूका वंश-वंशअनुसार मिलेका सहरहरू यी नै हुन्‌:"
    },
    "22": {
      "text": "बेथ-अराबा, समारैम, बेथेल,"
    },
    "23": {
      "text": "अब्‍बीम, पारा, ओप्रा,"
    },
    "24": {
      "text": "कपरअमोनी, ओप्‍नी, गेबा। तिनीहरूका बस्‍तीहरूसमेत बाह्र सहरहरू हुन्‌।"
    },
    "25": {
      "text": "गिबोन, रामा, बेरोत,"
    },
    "26": {
      "text": "मिस्‍पा, कपीरा, मोशा,"
    },
    "27": {
      "text": "रेकेम, यिर्पल, तरला,"
    },
    "28": {
      "text": "सेलाह, एलेप, यबूसी सहर (अर्थात्‌ यरूशलेम), गिबा र किर्यत। तिनीहरूका बस्‍तीहरूसमेत चौध सहरहरू हुन्‌।"
    }
  },
  "19": {
    "1": {
      "text": "दोस्रो चिट्ठा शिमियोनका, अर्थात्‌ शिमियोनका कुलको नाउँमा तिनीहरूका वंश-वंशअनुसार निस्‍क्‍यो। तिनीहरूको अधिकारचाहिँ यहूदाका कुलका अधिकारको बीचमा पर्‍यो।",
      "title": "अरू कुलहरूका भाग"
    },
    "2": {
      "text": "तिनीहरूको अधिकारमा परेका यी नै हुन्‌:"
    },
    "3": {
      "text": "हसर-शूआल, बाला, एसेम,"
    },
    "4": {
      "text": "एल्‍तोलद, बतूल, होर्मा,"
    },
    "5": {
      "text": "सिक्‍लग, बेथ-मर्काबोत, हसर-सूसा,"
    },
    "6": {
      "text": "बेथ-लबाओत, र शारूहेन। तिनीहरूका बस्‍तीहरूसमेत तेह्र सहरहरू हुन्‌।"
    },
    "7": {
      "text": "ऐन, रिम्‍मोन, एतेर र आशान— तिनीहरूका बस्‍तीहरूसमेत चार सहरहरू हुन्‌—"
    },
    "8": {
      "text": "र ती सहरहरूका वरिपरिका सबै बस्‍तीहरू बालात-बेअर, अर्थात्‌ नेगेव भनिने अर्थात्‌ दक्षिण देशको रामासम्‍मै।"
    },
    "9": {
      "text": "शिमियोनका सन्‍तानहरूले यहूदाका सन्‍तानहरूको हिस्‍साबाटै अधिकार पाएका थिए, किनकि यहूदाका सन्‍तानहरूलाई तिनीहरूलाई चाहिएकोभन्‍दा बढ्‌ता भाग परेको थियो। यसकारण शिमियोनका सन्‍तानहरूले यहूदाका भागको सिमानाभित्रै नै अधिकार पाएका थिए।"
    },
    "10": {
      "text": "तेस्रो चिट्ठा जबूलूनका सन्‍तानहरूका नाउँमा तिनीहरूका वंश-वंशअनुसार यसरी निस्‍क्‍यो:"
    },
    "11": {
      "text": "अनि तिनीहरूको सिमाना पश्‍चिमतिर मरलासम्‍म बढ़ेर दब्‍बेशेतसम्‍म पुगी योक्‍नामका अगाड़िको खोल्‍सासम्‍म पुगेको थियो।"
    },
    "12": {
      "text": "त्‍यो सिमाना सारीदबाट फेरि पूर्वपट्टि किस्‍लोथतबोरको सिमानासम्‍म पूर्वतिर मोड़िएको थियो। त्‍यो दाबरतमा निस्‍केर यापीसम्‍म चढ़ेर गएको थियो।"
    },
    "13": {
      "text": "त्‍यहाँबाट त्‍यो पूर्वतिर लागेर गात-हेपेर र इथ-कासीनसम्‍म छिचली रिम्‍मोनसम्‍म पुगेर नेआतिर गएको थियो।"
    },
    "14": {
      "text": "अनि त्‍यो सिमाना हन्‍नतोनतिर उत्तर मोड़िएर यिप्‍ताहएलको बेँसीमा पुगेको थियो।"
    },
    "15": {
      "text": "त्‍यस सिमानाभित्र काथाथ, नहलल, शिम्रोन, इदलाह र बेथलेहेम पनि थिए। तिनीहरूका बस्‍तीहरूसमेत बाह्र सहरहरू हुन्‌।"
    },
    "16": {
      "text": "तिनीहरूका वंश-वंशअनुसार जबूलूनका कुलका अधिकारका सहरहरू तिनका बस्‍तीहरूसमेत यी नै हुन्‌।"
    },
    "17": {
      "text": "चौथो चिट्ठा इस्‍साखारका सन्‍तानहरूका नाउँमा तिनीहरूका वंश-वंशअनुसार यसरी निस्‍क्‍यो:"
    },
    "18": {
      "text": "तिनीहरूको सिमाना यिजरेल, कसुल्‍लोत, शूनेम,"
    },
    "19": {
      "text": "हपरैम, शीओन, अनाहारत,"
    },
    "20": {
      "text": "रब्‍बीत, किश्‍योन, एबेस,"
    },
    "21": {
      "text": "रेमेत, एन-गन्‍नीम, एन-हद्दा र बेथ-पसेस भएर"
    },
    "22": {
      "text": "सो सिमाना तबोर, शहसूमा र बेथ-शेमेशसम्‍म पुगेर यर्दनमा टुङ्गिएको थियो। तिनीहरूका बस्‍तीहरूसमेत सोह्र सहरहरू हुन्‌।"
    },
    "23": {
      "text": "तिनीहरूका वंश-वंशअनुसार इस्‍साखारका कुलको अधिकारका सहरहरू तिनका बस्‍तीहरूसमेत यी नै हुन्‌।"
    },
    "24": {
      "text": "पाँचौँ चिट्ठा आशेरका कुलको निम्‍ति तिनीहरूका वंश-वंशअनुसार यसरी निस्‍क्‍यो:"
    },
    "25": {
      "text": "तिनीहरूको सिमाना हेल्‍कत, हली, बेतेन, अक्षाप,"
    },
    "26": {
      "text": "अल्‍लम्‍मेलेक, अमाद, मिशाल, र पश्‍चिम कर्मेलतिर शीहोरलिब्‍नातसम्‍म पुगेको थियो।"
    },
    "27": {
      "text": "अनि त्‍यो पूर्वतिर मोड़िएर बेथ-दागोनतिर लागी जबूलून र यिप्‍ताह-एलको बेँसीसम्‍म पुगेको थियो, र बेथ-एमेक र नीएलको उत्तरतिर गएर त्‍यो बायाँ हातपट्टि काबूलमा निस्‍केको थियो।"
    },
    "28": {
      "text": "त्‍यो सिमाना एब्रोन, रहोब, हम्‍मोन र कना भएर महा-सीदोनसम्‍म पुगेको थियो।"
    },
    "29": {
      "text": "अनि त्‍यो सिमाना रामा र पर्खाल भएको टुरोस सहरतिर मोड़िएको थियो। त्‍यो सिमाना फेरि होसातिर मोड़िएर अक्‍जीब, उम्‍मा, अपेक र रहोबका नजिकको समुद्रमा टुङ्गिएको थियो।"
    },
    "30": {
      "text": "तिनीहरूका बस्‍तीहरूसमेत बाईस सहरहरू हुन्‌।"
    },
    "31": {
      "text": "तिनीहरूका वंश-वंशअनुसार आशेरका कुलको अधिकारका सहरहरू तिनका बस्‍तीहरूसमेत यी नै हुन्‌।"
    },
    "32": {
      "text": "छैटौँ चिट्ठा नप्‍तालीका कुलको निम्‍ति तिनीहरूका वंश-वंशअनुसार यसरी निस्‍क्‍यो:"
    },
    "33": {
      "text": "तिनीहरूको सिमाना हेलेप र सानन्‍नीममा भएको ठूलो रूखदेखि, अदामी-नेकेब र यब्‍नेल छिचली लक्‍कूमसम्‍म भएर यर्दनमा टुङ्गिएको थियो।"
    },
    "34": {
      "text": "अनि सो सिमाना पश्‍चिमतिर अज्‍नोथ-तबोरपट्टि मोड़िएर, त्‍यहाँबाट हुक्‍कोकमा निक्‍लेको थियो, र त्‍यो दक्षिणतिर जबूलूनसम्‍म, पश्‍चिमतिर आशेरसम्‍म र पूर्वतिर यर्दनसम्‍म पुगेको थियो।"
    },
    "35": {
      "text": "पर्खाल भएका सहरहरूचाहिँ सिद्दीम, सेर, हम्‍मत, रक्‍कत, किन्‍नरेत,"
    },
    "36": {
      "text": "अदामा, रामा, हासोर,"
    },
    "37": {
      "text": "केदेश, एद्रई, एन-हासोर,"
    },
    "38": {
      "text": "यिरोन, मिग्‍दलएल, होरेम, बेथ-अनात र बेथ-शेमेश थिए। तिनीहरूका बस्‍तीहरूसमेत उन्‍नाईस सहरहरू हुन्‌।"
    },
    "39": {
      "text": "तिनीहरूका वंश-वंशअनुसार नप्‍तालीका कुलको अधिकारका सहरहरू तिनका बस्‍तीहरूसमेत यी नै हुन्‌।"
    },
    "40": {
      "text": "सातौँ चिट्ठा दानका कुलको निम्‍ति"
    },
    "41": {
      "text": "तिनीहरूका वंश-वंशअनुसार यसरी निस्‍क्‍यो:"
    },
    "42": {
      "text": "शालवीन, अय्‍यालोन, इत्‍ला,"
    },
    "43": {
      "text": "एलोन, तिम्‍ना, एक्रोन,"
    },
    "44": {
      "text": "एल्‍तके, गिब्‍बतोन, बालात,"
    },
    "45": {
      "text": "यहूद, बने-बरक, गात-रिम्‍मोन,"
    },
    "46": {
      "text": "मे-यरकोन र रक्‍कोन, साथै योप्‍पाको सिमानासम्‍म थियो।"
    },
    "47": {
      "text": "तर दानका खलकहरूलाई आफ्‍नो भूभागमाथि अधिकार जमाउन गाह्रो भएको थियो, यसर्थ दानका खलकहरू लेशेममा गएर त्‍यससँग युद्ध गरेर त्‍यसलाई तरवारले नाश गरी कब्‍जा गरे, र त्‍यहाँ बसेर लेशेमलाई आफ्‍ना पुर्खा दानको नाउँअनुसार दान नाउँ राखे।"
    },
    "48": {
      "text": "तिनीहरूका वंश-वंशअनुसार दानका कुलको अधिकारका सहरहरू तिनका बस्‍तीहरूसमेत यी नै हुन्‌।"
    },
    "49": {
      "text": "यसरी तिनीहरूले अधिकारको निम्‍ति सिमाना-सिमाना छुट्ट्याई देश बन्‍डा गरी सिद्ध्याए। अनि इस्राएलीहरूले नूनका छोरा यहोशूलाई परमप्रभुको आज्ञाअनुसार तिनीहरूका बीचमा अधिकारको एक भाग दिए।"
    },
    "50": {
      "text": "तिनीहरूले तिनलाई तिनले मागेकै, एफ्राइमको पहाड़ी देशको तिम्‍नथ-सेरह जग्‍गा दिए, अनि तिनले सहर बसालेर त्‍यहाँ बसे।"
    },
    "51": {
      "text": "पूजाहारी एलाजार, नूनका छोरा यहोशू र इस्राएलका कुलनायकहरूले परमप्रभुको सामुन्‍ने शीलोमा भेट हुने पालको ढोकामा बसेर चिट्ठा हाली बन्‍डा गरेका अधिकारका सिमाना यी नै हुन्‌। यसरी तिनीहरूले देश बन्‍डा दिने काम सिद्धयाए।"
    }
  },
  "20": {
    "1": {
      "text": "तब परमप्रभुले यहोशूलाई यसो भन्‍नुभयो,",
      "title": "ज्यानमाराका शरण-नगर"
    },
    "2": {
      "text": "“इस्राएलीहरूलाई भनिदे, ‘मोशाद्वारा मैले तिमीहरूलाई भनेबमोजिम तिमीहरूले शरण-नगरहरू नियुक्त गर।"
    },
    "3": {
      "text": "भूलले वा अजानमा कसैले कसैलाई मार्‍यो भने सो ज्‍यानमारा भागेर त्‍यहाँ जाओस्, र ती सहरहरू हत्‍याको बदला लिनेहरूबाट शरणस्‍थान हुनेछन्‌।"
    },
    "4": {
      "text": "ती सहरहरूमध्‍ये एउटामा त्‍यो भागेर जाओस्‌ र त्‍यस सहरभित्र पस्‍ने ढोकामा उभिओस्, र त्‍यस सहरका धर्म-गुरुहरूलाई आफ्‍नो कुरा सुनाओस्‌। अनि तिनीहरूले सहरभित्र आफूहरूकहाँ लगी त्‍यसलाई ठाउँ देऊन् र त्‍यो तिनीहरूका साथमा बसोस्‌।"
    },
    "5": {
      "text": "यदि हत्‍याको बदला लिनेले त्‍यसलाई खेद्‌यो भने तिनीहरूले त्‍यस ज्‍यानमारालाई त्‍यसको हातमा नसुम्‍पून्, किनभने त्‍यसले आफ्‍नो छिमेकीलाई अजानमा मारेको हो, र उसित त्‍यसको केही दुश्‍मनी थिएन।"
    },
    "6": {
      "text": "अनि न्‍यायको निम्‍ति समुदायको सामु खड़ा नभएसम्‍म, र त्‍यस समयको प्रधान पूजाहारीको मृत्‍यु नभएसम्‍म त्‍यो त्‍यही सहरमा बसिरहोस्‌। त्‍यसपछि त्‍यो ज्‍यानमारा आफ्‍नो घरमा आफ्‍नै सहरमा, जसबाट त्‍यो भागेको थियो, त्‍यही सहरमा जाओस्‌।”"
    },
    "7": {
      "text": "तब तिनीहरूले गालीलमा नप्‍तालीको पहाड़ी देशमा केदेश, एफ्राइमको पहाड़ी देशमा शकेम र यहूदाको पहाड़ी देशमा किर्यत-अर्बा (जो हेब्रोन हो) अर्पण गरे।"
    },
    "8": {
      "text": "यरीहोका यर्दनको पूर्वपट्टि, रूबेनका कुलको उजाड़-स्‍थानमा भएको बेँसीमा बेसेरलाई, गादका कुलको गिलादमा रामोतलाई, मनश्‍शेका कुलको बाशानमा भएको गोलानलाई तिनीहरूले ठहराए।"
    },
    "9": {
      "text": "कसैले कुनै मानिसलाई भूलले मारेको भए सभाको सामु त्‍यसको न्‍याय नभएसम्‍म हत्‍याको बदला लिनेको हातबाट मर्न नपरोस्‌ भनेर त्‍यो भागेर जानलाई, सारा इस्राएलीहरू र तिनीहरूसँगै प्रवास गर्ने परदेशीहरूका निम्‍ति ठहरिएका सहरहरू यी नै हुन्‌।"
    }
  },
  "21": {
    "1": {
      "text": "यसपछि लेवीहरूका मुखियाहरूले एलाजार पूजाहारी, नूनका छोरा यहोशू र इस्राएलका परिवार-परिवारका मुखियाहरूका नजिक आएर",
      "title": "लेवीहरूका अठचालीस सहरहरू"
    },
    "2": {
      "text": "कनान देशको शीलोमा तिनीहरूलाई यसो भने, “हामीलाई बस्‍नका निम्‍ति सहरहरू र हाम्रा बस्‍तुहरूलाई खर्कका निम्‍ति वरिपरिका ठाउँहरू हामीलाई दिनू भनी परमप्रभुले मोशाद्वारा हुकुम गर्नुभएको छ।”"
    },
    "3": {
      "text": "यसर्थ परमप्रभुको हुकुमअनुसार इस्राएलीहरूले लेवीहरूलाई आफ्‍ना अधिकारबाट यी सहरहरू र चरनहरू दिए।"
    },
    "4": {
      "text": "अनि कहातीका वंश-वंशका नाउँमा पहिलो चिट्ठा निस्‍क्‍यो। लेवीहरूमध्‍येका हारून पूजाहारीका सन्‍तानले यहूदाको कुल, शिमियोनको कुल, र बेन्‍यामीनको कुलबाट तेह्र सहरहरू पाए।"
    },
    "5": {
      "text": "कहातका बाँकी सन्‍तानले एफ्राइमको कुल, दानको कुल र मनश्‍शेको आधा कुलका वंशहरूबाट दश सहरहरू पाए।"
    },
    "6": {
      "text": "गेर्शोनका सन्‍तानहरूले इस्‍साखारको कुल, आशेरको कुल, नप्‍तालीको कुल र बाशानमा मनश्‍शेको आधा कुलका वंशहरूबाट तेह्र सहरहरू पाए।"
    },
    "7": {
      "text": "मरारीका सन्‍तानले तिनीहरूका वंश-वंशअनुसार रूबेनको, गादको र जबूलूनको कुलबाट बाह्र सहरहरू पाए।"
    },
    "8": {
      "text": "परमप्रभुले मोशाद्वारा हुकुम गर्नुभएबमोजिम इस्राएलीहरूले लेवीहरूलाई चरनहरूसमेत ती सहरहरू दिए।"
    },
    "9": {
      "text": "तिनीहरूले यहूदाको कुल र शिमियोनको कुलबाट तल नाउँ लेखिएका यी सहरहरू दिए।"
    },
    "10": {
      "text": "यी सहरहरू लेवीका कुलका कहातीका वंशहरूका हारूनका सन्‍तानका निम्‍ति थिए, किनकि चिट्ठा पहिले तिनीहरूकै नाउँमा निस्‍केको थियो:"
    },
    "11": {
      "text": "अनि तिनीहरूले उनीहरूलाई यहूदाको पहाड़ी देशमा किर्यत-अर्बा (जो हेब्रोन हो) नाउँको सहर र यसका वरिपरिको चरन दिए। (अनाकका पुर्खा अर्बा थिए।)"
    },
    "12": {
      "text": "तर त्‍यस सहरका खेतहरू र त्‍यसका बस्‍तीहरूचाहिँ तिनीहरूले यपुन्‍नेका छोरा कालेबलाई अधिकारको निम्‍ति दिएका थिए।"
    },
    "13": {
      "text": "हारून पूजाहारीका सन्‍तानलाई, ज्‍यानमाराको निम्‍ति शरण-नगर नियुक्त भएको हेब्रोन, त्‍यसका चरनसमेत, र लिब्‍ना,"
    },
    "14": {
      "text": "यत्तीर, एश्‍तमो,"
    },
    "15": {
      "text": "होलोन, दबीर,"
    },
    "16": {
      "text": "ऐन, युत्ता, र बेथ-शेमेश, तिनका चरनहरूसमेत— ती दुई कुलबाट नौ वटा सहरहरू तिनीहरूले दिए।"
    },
    "17": {
      "text": "अनि बेन्‍यामीनको कुलबाट गिबोन, गेबा,"
    },
    "18": {
      "text": "अनातोत, अल्‍मोन, तिनका चरनहरूसमेत— चार सहरहरू दिए।"
    },
    "19": {
      "text": "हारून पूजाहारीका सन्‍तानका जम्‍मा तेह्र सहरहरू तिनका चरनहरूसमेत थिए।"
    },
    "20": {
      "text": "लेवीका कुलका कहातीका बाँकी वंशहरूले चाहिँ एफ्राइमका कुलको भागबाट यी सहरहरू पाए:"
    },
    "21": {
      "text": "तिनीहरूले उनीहरूलाई, एफ्राइमको पहाड़ी देशमा ज्‍यानमाराको निम्‍ति शरण-नगर नियुक्त भएको शकेम, त्‍यसका चरनसमेत, र गेजेर,"
    },
    "22": {
      "text": "किब्‍सैम, बेथ-होरोन, तिनका चरनहरूसमेत— चार सहरहरू दिए।"
    },
    "23": {
      "text": "दानको कुलबाट तिनीहरूले एल्‍तके, गिब्‍बतोन,"
    },
    "24": {
      "text": "अय्‍यालोन, गात-रिम्‍मोन, तिनका चरनहरूसमेत चार सहरहरू पाए।"
    },
    "25": {
      "text": "मनश्‍शेको आधा कुलबाट तिनीहरूले तानाक र गात-रिम्‍मोन, तिनका चरनहरूसमेत— दुई सहरहरू पाए।"
    },
    "26": {
      "text": "कहातीका बाँकी वंशका जम्‍मा दश सहरहरू तिनका चरनहरूसमेत थिए।"
    },
    "27": {
      "text": "गेर्शोनीका लेवीका वंशहरूलाई:\nमनश्‍शेको आधा कुलबाट बाशानमा ज्‍यानमाराको निम्‍ति शरण-नगर नियुक्त भएको गोलान, त्‍यसका चरनसमेत, र बे-एश्‍तरा, त्‍यसका चरनसमेत— दुई सहरहरू दिइयो।"
    },
    "28": {
      "text": "इस्‍साखारको कुलबाट किश्‍योन, दाबरत,"
    },
    "29": {
      "text": "यर्मूत र एन-गन्‍नीम, तिनका चरनहरूसमेत— चार सहरहरू दिइयो।"
    },
    "30": {
      "text": "आशेरको कुलबाट मिशाल, अब्‍दोन,"
    },
    "31": {
      "text": "हेल्‍कत र रहोब, तिनका चरनहरूसमेत— चार सहरहरू दिइयो।"
    },
    "32": {
      "text": "नप्‍तालीको कुलबाट गालीलमा ज्‍यानमाराको निम्‍ति शरण-नगर नियुक्त भएको केदेश, त्‍यसका चरनसमेत, र हम्‍मोत-डोर र कर्तान, तिनका चरनहरूसमेत— तीन सहरहरू दिइयो।"
    },
    "33": {
      "text": "तिनीहरूका वंशअनुसार गेर्शोनीहरूका जम्‍मा तेह्र सहरहरू, तिनका चरनहरूसमेत थिए।"
    },
    "34": {
      "text": "लेवीहरूका बाँकी मरारीका वंशहरूलाई चाहिँ:\nजबूलूनको कुलबाट योक्‍नाम, कर्तह,"
    },
    "35": {
      "text": "दिम्‍ना र नहलल, तिनका चरनहरूसमेत— चार सहरहरू दिइयो।\nदिम्‍ना र नहलल, तिनका चरनहरूसमेत— चार सहरहरू दिइयो।"
    },
    "36": {
      "text": "रूबेनको कुलबाट बेसेर, यहसा,"
    },
    "37": {
      "text": "कदेमोत र मेपात, तिनका चरनहरूसमेत— चार सहरहरू दिइयो।"
    },
    "38": {
      "text": "गादको कुलबाट गिलादमा ज्‍यानमाराको निम्‍ति शरण-नगर नियुक्त भएको रामोत, त्‍यसका चरनसमेत, र महनोम,"
    },
    "39": {
      "text": "हेश्‍बोन र याजेर, तिनका चरनहरूसमेत— जम्‍मा चार सहरहरू दिइयो।"
    },
    "40": {
      "text": "तिनीहरूका वंशअनुसार लेवीका बाँकी मरारीका जम्‍मा बाह्र सहरहरू, तिनका चरनहरूसमेत थिए।"
    },
    "41": {
      "text": "इस्राएली अधिकारमा रहेको भूभागभित्र लेवीहरूका चरनसहित जम्‍मा अठचालीस वटा सहरहरू थिए।"
    },
    "42": {
      "text": "यी सहरहरूका आ-आफ्‍ना वरिपरि चरनहरू थिए। सबै सहरहरू यही किसिमका थिए।"
    },
    "43": {
      "text": "यसरी परमप्रभुले इस्राएलीहरूलाई दिन्‍छु भनी तिनीहरूका पुर्खाहरूसँग प्रतिज्ञा गर्नुभएका सबै देश दिनुभयो, र तिनीहरूले त्‍यो आफ्‍नो अधिकारमा लिएर त्‍यसमा बसे।"
    },
    "44": {
      "text": "अनि परमप्रभुले तिनीहरूका पुर्खाहरूसँग शपथ खानुभएबमोजिम, तिनीहरूलाई चारैतिरबाट विश्राम दिनुभयो। तिनीहरूका सबै शत्रुहरूमध्‍ये एक जना पनि तिनीहरूका सामुन्‍ने खड़ा हुन सकेन। परमप्रभुले तिनीहरूका शत्रुहरूलाई तिनीहरूकै हातमा सुम्‍पिदिनुभयो।"
    },
    "45": {
      "text": "परमप्रभुले जति उत्तम प्रणहरू इस्राएलीहरूलाई गर्नुभएको थियो, तिनीहरूमा एक पनि घटी भएन, सबै पूरा भए।"
    }
  },
  "23": {
    "1": {
      "text": "अब धेरै दिनपछि, जब परमप्रभुले इस्राएलीहरूलाई वरिपरिका सबै शत्रुहरूबाट विश्राम दिनुभएको थियो, र यहोशू वृद्ध भएर निकै उमेर खाइसकेका थिए,",
      "title": "यहोशूको बिदाइको पहिलो उपदेश"
    },
    "2": {
      "text": "यहोशूले सबै इस्राएलीहरूलाई, तिनीहरूका धर्म-गुरुहरू, कुलनायकहरू, न्‍यायकर्ताहरू, र अधिकारीहरूलाई बोलाएर भने, “म वृद्ध भएँ अनि निकै उमेर खाइसकें।"
    },
    "3": {
      "text": "परमप्रभु तिमीहरूका परमेश्‍वरले तिमीहरूका निम्‍ति यी सारा जातिहरूलाई के-के गर्नुभयो, सो सबै तिमीहरूले देखेकै छौ। तिमीहरूका निम्‍ति लड़ाइँ गर्ने उहाँ नै, परमप्रभु तिमीहरूका परमेश्‍वर हुनुहुन्‍छ।"
    },
    "4": {
      "text": "स्‍मरण गर, यर्दनदेखि पश्‍चिमतिर महासमुद्रसम्‍म यी बाँकी रहेका जातिहरूलाई, अर्थात्‌ मैले जितेका जातिहरूलाई तिमीहरूका कुलहरूको अधिकारमा बाँड़िदिएको छु।"
    },
    "5": {
      "text": "परमप्रभु तिमीहरूका परमेश्‍वर आफैले नै तिमीहरूका सामुन्‍नेबाट उनीहरूलाई निकालिदिनुहुनेछ, र तिमीहरूका नजरको अगि धपाइदिनुहुनेछ, र परमप्रभु तिमीहरूका परमेश्‍वरले भन्‍नुभएझैँ तिमीहरूले उनीहरूको देश अधिकार गर्नेछौ।"
    },
    "6": {
      "text": "“यसकारण मोशाका व्‍यवस्‍थाको पुस्‍तकमा लेखिएका सबै कुरा साहसपूर्वक पालन गर र मान, र त्‍यसबाट तिमीहरू दाहिने-देब्रेतिर नलाग।"
    },
    "7": {
      "text": "तिमीहरूका बीचमा रहेका जातिहरूसँग नमिसिनु, उनीहरूका देवताहरूका नाउँ नलेओ, तिनका नाउँमा शपथ नखानू। तिनीहरूको सेवा नगर्नू र तिनीहरूलाई दण्‍डवत्‌ नगर्नू।"
    },
    "8": {
      "text": "तर तिमीहरूले आजको दिनसम्‍म गरेजस्‍तै परमप्रभु तिमीहरूका परमेश्‍वरमै लीन भइरहनू।"
    },
    "9": {
      "text": "“परमप्रभुले तिमीहरूका सामुन्‍नेबाट महान्‌ शक्तिशाली जातिहरूलाई धपाउनुभएको छ। तर तिमीहरूका सामुन्‍ने आजसम्‍म कोही पनि अड्‌न सकेको छैन।"
    },
    "10": {
      "text": "तिमीहरूको एक जनाले हजार जना मानिसहरूलाई धपाउन सक्‍छ, किनकि उहाँले तिमीहरूसित प्रतिज्ञा गर्नुभएझैँ तिमीहरूका निम्‍ति युद्ध गर्ने परमप्रभु नै हुनुहुन्‍छ।"
    },
    "11": {
      "text": "यसकारण परमप्रभु तिमीहरूका परमेश्‍वरलाई प्रेम गर्न पूरा होशियार गर।"
    },
    "12": {
      "text": "“तर यदि कुनै किसिमले तिमीहरू तर्केर ती बाँकी रहेका जातिहरू, अर्थात्‌ तिमीहरूका बीचमा रहेकाहरूसँग लाग्‍यौ, र उनीहरूसँग विवाह गरेर छ्यासमिस भयौ भनेता,"
    },
    "13": {
      "text": "यो निश्‍चय जान, कि परमप्रभु तिमीहरूका परमेश्‍वरले ती जातिहरूलाई तिमीहरूका दृष्‍टिबाट फेरि धपाउनुहुनेछैन, तर परमप्रभु तिमीहरूका परमेश्‍वरले तिमीहरूलाई दिनुभएको यो असल देशबाट तिमीहरू नष्‍ट नभएसम्‍म उनीहरू तिमीहरूका निम्‍ति पासो र जाल, र तिमीहरूका पीठमा कोर्रा, र तिमीहरूका आँखामा काँढ़ा हुनेछन्‌।"
    },
    "14": {
      "text": "“अब म सबै मानव-जातिले जानुपर्ने बाटो गइरहेछु। परमप्रभु परमेश्‍वरले तिमीहरूका बारेमा भन्‍नुभएका सबै असल कुराहरूमा एउटा कुरा पनि फरक परेको छैन। तिमीहरूका निम्‍ति सबै पूरा भएको छ, र एउटा पनि त्‍यसबाट फरक परेको छैन भनी तिमीहरूको आफ्‍नो पूरा हृदय र पूरा प्राणले थाहा पाएकै छौ।"
    },
    "15": {
      "text": "जसरी परमप्रभु तिमीहरूका परमेश्‍वरले तिमीहरूलाई भन्‍नुभएका सबै असल कुराहरू तिमीहरूमाथि हुन आएका छन्, त्‍यसरी नै परमप्रभुले तिमीहरूलाई दिनुभएको यो असल देशबाट तिमीहरूलाई नष्‍ट नपारुञ्‍जेल, परमप्रभुले तिमीहरूमाथि सबै खराब कुराहरू पनि ल्‍याउनुहुनेछ।"
    },
    "16": {
      "text": "यदि तिमीहरूले परमप्रभु तिमीहरूका परमेश्‍वरले आज्ञा गर्नुभएको करारबाट तर्केर अरू देवतालाई पुज्‍न गयौ र तिनीहरूलाई दण्‍डवत्‌ गर्‍यौ भने, तब परमप्रभुको क्रोध तिमीहरूमाथि दन्‍कनेछ, र उहाँले तिमीहरूलाई दिनुभएको यो असल देशबाट तिमीहरू तुरुन्‍तै नाश भएर जानेछौ।”"
    }
  },
  "24": {
    "1": {
      "text": "तब यहोशूले इस्राएलीहरूका सबै कुललाई शकेममा जम्‍मा गरेर इस्राएलका धर्म-गुरुहरू, कुलनायकहरू, न्‍यायकर्ताहरू र अधिकारीहरूलाई बोलाए, र तिनीहरूले आफैलाई परमेश्‍वरको सामु हाजिर गराए।",
      "title": "यहोशूको बिदाइको पछिल्‍लो उपदेश"
    },
    "2": {
      "text": "यहोशूले सबै मानिसहरूलाई भने, “परमप्रभु इस्राएलका परमेश्‍वर भन्‍नुहुन्‍छ, ‘उहिले अब्राहाम र नाहोरका बुबा तेरह, तिमीहरूका पिता-पुर्खाहरू यूफ्रेटिस नदी पारि बस्‍थे, र तिनीहरूले अरू देवताहरू पुज्‍दथे।"
    },
    "3": {
      "text": "तर मैले तिमीहरूका पुर्खा अब्राहामलाई यूफ्रेटिस नदी पारिबाट ल्‍याएँ, र त्‍यसलाई कनान देशका चारै दिशामा डोर्‍याएँ र त्‍यसका सन्‍तान वृद्धि गरें। मैले त्‍यसलाई इसहाक दिएँ।"
    },
    "4": {
      "text": "फेरि मैले इसहाकलाई याकूब र एसाव दिएँ। अनि मैले एसावलाई त्‍यसका अधिकारको निम्‍ति सेइरको पहाड़ी देश दिएँ। तर याकूब र त्‍यसका छोराहरूचाहिँ मिश्रदेशतिर गए।"
    },
    "5": {
      "text": "“‘तब मैले मोशा र हारूनलाई पठाएर त्‍यहाँ मैले गरेको कामद्वारा मिश्रदेशमा विपत्ति पठाएँ, र पछिबाट मैले तिमीहरूलाई निकालेर ल्‍याएँ।"
    },
    "6": {
      "text": "जब मैले तिमीहरूका पुर्खाहरूलाई मिश्रदेशबाट निकालेर ल्‍याएँ, तिमीहरू समुद्रसम्‍म आइपुग्‍यौ, र मिश्रीहरूले तिमीहरूका पिता-पुर्खालाई रथ र घोड़चढ़ीहरूसहित लाल समुद्रसम्‍म खेदेर आए।"
    },
    "7": {
      "text": "तर तिनीहरूले परमप्रभुलाई पुकारा गरे, अनि उहाँले तिमीहरू र मिश्रदेश वासीहरूका बीचमा अन्‍धकार पारेर उनीहरूमाथि समुद्र फर्काई उनीहरूलाई डुबाइदिनुभयो। मैले मिश्रदेशमा के गरें, सो तिमीहरूले आफ्‍ना आँखाले देख्‍यौ। तब तिमीहरू धेरै दिनसम्‍म उजाड़-स्‍थानमा रह्यौ।"
    },
    "8": {
      "text": "“‘मैले तिमीहरूलाई यर्दनको पूर्वपट्टि बस्‍ने एमोरीहरूको देशमा ल्‍याएँ। उनीहरूले तिमीहरूसित लड़ाइँ गरे, र मैले उनीहरूलाई तिमीहरूका हातमा पारिदिएँ, र तिमीहरूले उनीहरूको देश अधिकार गर्‍यौ। मैले उनीहरूलाई तिमीहरूका सामुन्‍ने नष्‍ट पारें।"
    },
    "9": {
      "text": "तब मोआबको राजा सिप्‍पोरको छोरा बालाकले इस्राएलीहरूसँग लड़ाइँ गर्‍यो। अनि तिमीहरूलाई सराप दिनलाई त्‍यसले बओरको छोरा बालामलाई डाकिपठायो।"
    },
    "10": {
      "text": "तर बालामको प्रार्थना मैले सुनिनँ। त्‍यसैकारण त्‍यसले त बारम्‍बार तिमीहरूलाई आशिष्‌ पो दियो। यसरी मैले तिमीहरूलाई त्‍यसको हातबाट बचाएँ।"
    },
    "11": {
      "text": "“‘त्‍यसपछि तिमीहरू यर्दन तरेर यरीहोमा आयौ। अनि यरीहोका मानिसहरू, एमोरी, परिज्‍जी, कनानी, हित्ती, गिर्गाशी, हिव्‍वी र यबूसीहरूले तिमीहरूसित लड़ाइँ गरे। तर मैले उनीहरूलाई तिमीहरूका हातमा सुम्‍पिदिएँ।"
    },
    "12": {
      "text": "मैले तिमीहरूका अगिअगि एउटा अरिङ्गाल पठाइदिएँ, जसले उनीहरूलाई, एमोरीहरूका दुई राजाहरूलाई समेत तिमीहरूका सामुन्‍नेबाट धपायो। त्‍यो तिमीहरूले आफ्‍ना तरवार र धनुले गरेनौ।"
    },
    "13": {
      "text": "यसरी तिमीहरूले मेहनतै नगरेको देश, र तिमीहरू आफैले नबनाएका सहरहरू मैले तिमीहरूलाई दिएँ। तिमीहरू तिनमा बस्‍दैछौ, र आफैले नरोपेका दाखबारी र भद्राक्षबारीका फल तिमीहरू खाँदैछौ’।"
    },
    "14": {
      "text": "“यसकारण अब परमप्रभुको भय मान, र सारा विश्‍वस्‍ततासाथ उहाँको सेवा गर। तिमीहरूका पिता-पुर्खाहरूले यूफ्रेटिस नदी पारि र मिश्रदेशमा पुजेका देवताहरूलाई फ्‍याँक, र परमप्रभुको सेवा गर।"
    },
    "15": {
      "text": "तर यदि परमप्रभुको सेवा गर्न तिमीहरूलाई मन पर्दैन भनेता तिमीहरूले कसको सेवा गर्ने आजै तिमीहरूले रोज— कि तिम्रा पिता-पुर्खाहरूले यूफ्रेटिस नदी पारि पुजेका देवताहरू कि तिमीहरू अहिले बसेको देशका एमोरीहरूका देवताहरू। तर म र मेरो घरानाले परमप्रभुकै सेवा गर्नेछौं।”"
    },
    "16": {
      "text": "तब मानिसहरूले भने, “हामीले परमप्रभुलाई त्‍यागेर अरू देवताहरूको पूजा गर्न नपरोस्‌।",
      "title": "करारलाई नवीकरण गरियो"
    },
    "17": {
      "text": "किनभने परमप्रभु हाम्रा परमेश्‍वरले नै हामीलाई र हाम्रा पिता-पुर्खाहरूलाई मिश्रदेश, दासत्‍वको घरबाट मुक्त गराएर ल्‍याउनुभएको हो, र हाम्रा आँखाकै सामु त्‍यस्‍ता ठूला आश्‍चर्य कामहरू गर्नुभयो। अनि हामी जहाँ गए तापनि, जुन जातिहरूका बीचबाट हामी आए तापनि उहाँले हामीलाई रक्षा गर्नुभयो।"
    },
    "18": {
      "text": "परमप्रभुले हाम्रा सामुन्‍नेबाट सबै जातिहरू, यस देशमा बस्‍ने एमोरीहरूलाई समेत धपाउनुभयो। यसकारण हामीहरू पनि परमप्रभुको सेवा गर्नेछौं, किनभने उहाँ नै हाम्रा परमेश्‍वर हुनुहुन्‍छ।”"
    },
    "19": {
      "text": "यहोशूले मानिसहरूलाई भने, “तिमीहरूले परमप्रभुको सेवा गर्न सक्‍दैनौ, किनभने उहाँ पवित्र परमेश्‍वर हुनुहुन्‍छ। उहाँ डाह गर्ने परमेश्‍वर हुनुहुन्‍छ। उहाँले तिमीहरूका अपराध र तिमीहरूका पाप क्षमा गर्नुहुनेछैन।"
    },
    "20": {
      "text": "तिमीहरूले परमप्रभुलाई त्‍यागेर पराई देवताहरूको पूजा गर्‍यौ भनेता अहिलेसम्‍म उहाँले तिमीहरूको हित गर्नुभए तापनि तिमीहरूको अहित गर्न उहाँ फर्कनुहुनेछ, र तिमीहरूलाई भस्‍म पार्नुहुनेछ।”"
    },
    "21": {
      "text": "तर मानिसहरूले यहोशूलाई भने, “होइन, हामी परमप्रभुकै सेवा गर्नेछौं।”"
    },
    "22": {
      "text": "तब यहोशूले तिनीहरूलाई भने, “तिमीहरूले परमप्रभुको सेवा गर्ने निर्णय गरेर तिमीहरू आफ्‍ना लागि आफै साक्षी भएका छौ।”"
    },
    "23": {
      "text": "यहोशूले भने, “यसकारण अब तिमीहरूसँग भएका पराई देवताहरूलाई मिल्‍काइदेओ, र तिमीहरूका मन परमप्रभु इस्राएलका परमेश्‍वरतिर लगाओ।”"
    },
    "24": {
      "text": "अनि मानिसहरूले यहोशूलाई भने, “परमप्रभु हाम्रा परमेश्‍वरको सेवा हामी गर्नेछौं र उहाँकै वचन सुन्‍नेछौं।”"
    },
    "25": {
      "text": "यहोशूले त्‍यही दिन मानिसहरूसँग करार बाँधे, र शकेममा तिनीहरूका निम्‍ति विधि र विधान बनाए।"
    },
    "26": {
      "text": "यी सबै कुराहरू यहोशूले परमेश्‍वरका व्‍यवस्‍थाको पुस्‍तकमा लेखे। अनि तिनले एउटा ठूलो ढुङ्गा लिएर परमप्रभुका पवित्रस्‍थाननेरका रूखमुनि स्‍थापना गरे।"
    },
    "27": {
      "text": "यहोशूले सबै मानिसहरूलाई भने, “हेर, यो ढुङ्गा हाम्रा विरुद्धमा साक्षी हुनेछ, किनकि परमप्रभुले हामीलाई भन्‍नुभएका सबै कुरा यसले सुनेको छ। तिमीहरू आफ्‍ना परमेश्‍वरप्रति अविश्‍वासी भयौ भने त्‍यो तिमीहरूका विरुद्धमा साक्षी हुनेछ।”"
    },
    "28": {
      "text": "यसरी यहोशूले तिनीहरूलाई तिनीहरूका आ-आफ्‍ना अधिकारको जग्‍गामा पठाइदिए।"
    },
    "29": {
      "text": "यी कुरापछि परमप्रभुका दास, नूनका छोरा यहोशू एक सय दश वर्षको उमेरमा मरे।",
      "title": "यहोशू र एलाजारको मृत्‍यु"
    },
    "30": {
      "text": "अनि तिनीहरूले तिनलाई गाश डाँड़ाको उत्तरपट्टि एफ्राइमको पहाड़ी देशको तिम्‍नथ-सेरह तिनको आफ्‍नै अधिकारको साँधभित्र गाड़े।"
    },
    "31": {
      "text": "यहोशूको जीवनभरि र यहोशू मरेपछि बाँचेका र परमप्रभुले इस्राएलको निम्‍ति गर्नुभएका सबै कार्यको विषय थाहा पाएका धर्म-गुरुहरूका जीवनभरि पनि इस्राएलीहरूले परमप्रभुकै सेवा गरे।"
    },
    "32": {
      "text": "इस्राएलीहरूले मिश्रदेशबाट ल्‍याएका योसेफका अस्‍थि शकेमका बुबा हमोरका छोराहरूसित याकूबले एक सय चाँदीका टुक्रामा शकेममा किनेको एक टुक्रा जग्‍गामा गाड़े। त्‍यो ठाउँ योसेफका सन्‍तानको अधिकारमा पर्‍यो।"
    },
    "33": {
      "text": "अनि हारूनका छोरा एलाजार पनि मरे, र तिनका छोरा पीनहासलाई एफ्राइमको पहाड़ी देशमा दिइएको गिबामा तिनीहरूले तिनलाई गाड़े।"
    }
  }
}